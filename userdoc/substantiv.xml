<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Substantiivvaid sojaheapmi</title>
  </header>

  <body>
    <p>Ruovttoluotta <a href="paradigmat.html">grammatihka váldosiidui</a>.  </p>
<section>
<title>Substantiiva</title>

<p> </p>

</section>

<section>
<title>Máttatiippat</title>

<p>Substantiivva sojaheapmi lea das gitta makkár mátta sánis lea. Mii geahččat galle stávvala leat sáni maŋimuš <strong>távttas</strong>. Tákta lea stávvaljoavku man vuosttaš stávval lea deaddostávval. <code>sáme-giella</code> ja <code>vil-bealli</code> leat goallossánit, ja goappášiin sániin leat guokte távtta vaikko stávvallogut eai leat seammá. <code>gonagas</code>-sánis fas lea dušše okta tákta vaikko sánis leat golbma stávvala. </p>

<p><strong>Bárrastávvalsubstantiivvaid</strong> maŋimuš távttas leat guokte stávvala. Dáin substantiivvain lea gievrras dássi ovttaidlogu nominatiivvas, ja geahnohis dássi máŋggaidlogus, omd. <code>gussa - gusat  vilbealli - vilbealit</code>.</p> 
<p><strong>Bárahisstávvalsubstantiivvaid</strong> maŋimuš távttas leat golbma stávvala máŋggaidlogus, omd. <code>rieban - riebanat  nisu - nissonat</code>. Ovttaidlogu nominatiivvas ja essiivvas lea geahnohis dássi, eará hámiin lea fas gievrras dássi. Muhto ii buot bárahisstávvalsubstantiivvain leat dássemolsašupmi. Fuobmá ahte ovttaidlogu stávvallohku dat mearrida máttatiippa.</p>
<p><strong>Kontrakšuvdnasubstantiivvaid</strong> maŋimuš távttas leat guokte stávvala sihke ovttaidlogus ja máŋggaidlogus. Substantiivvas lea geahnohis dássi ovttaidlogu nominatiivvas ja gievrras dahje liigegievrras dássi máŋggaidlogus, omd. <code>boazu - bohccot  bálggis - bálgát</code>. 
</p>

</section>

<section>
<title>Diftoŋganjuolgan</title>

<p>Távtta nuppi stávvala vokála sáhttá báidnit vuosttaš stávvala diftoŋgga. Diftoŋga rievdá monoftoŋgan (eaŋkilvokálan), go nuppi stávvala vokála lea:</p>
<ul>
<li>-ii- , omd. <code>gihtii (giehta) </code> </li>
<li>-ui- , muhto dušše ovttaidlogu illatiivvas, omd. <code>vissui (viessu) </code> </li>
</ul>
</section>

<section>
<title>Dássemolsašuddan</title>

<p>Konsonántajoavku mii lea maŋimuš távtta vuosttaš ja nuppi stávvala gaskkas, molsašuddá dábálaččat, omd. <code>sámegiella - sámegiela</code>. Nu ahte bárrastávvalsubstantiivvain lea omd. <strong>gievrras dássi</strong> ovttaidlogu nominatiivvas, ja bárahisstávvalsubstantiivvain lea fas gievrras dássi máŋggaidlogu nominatiivvas. Muhto de lea konsonántajoavku fas <strong>geahnohis dásis</strong> omd. máŋggaidlogu nominatiivvas bárrastávvalsubstantiivvain, ja ovttaidlogu nominatiivvas bárahisstávvalsubstantiivvain.</p>

<p>
Dás leat dássemolsašuddanovdamearkkat - gievrras dássi gurut bealde, geahnohis dássi olgešbealde. Fuobmá ahte go i-bustávva boahtá vokála maŋis, de dat adnojuvvo konsonántan (-j-) ja gullá dan dihte konsonántajovkui:
</p>
<ul>
<li>má<strong>nn</strong>á - má<strong>n</strong>át, lá<strong>vv</strong>u - lá<strong>v</strong>ut, vie<strong>ss</strong>u - vie<strong>s</strong>ut, guo<strong>ll</strong>i - guo<strong>l</strong>it </li>
<li>lá<strong>ib</strong>i - lá<strong>ibb</strong>it, bá<strong>id</strong>i - bá<strong>idd</strong>it, lá<strong>vl</strong>agat - lá<strong>vll</strong>a </li>
<li>oa<strong>bb</strong>á - oa<strong>pp</strong>át, stá<strong>gg</strong>u - stá<strong>kk</strong>ut, </li>
<li>bea<strong>tn</strong>agat - bea<strong>n</strong>a, vuo<strong>pm</strong>i - vuo<strong>m</strong>it </li>
<li>u<strong>ks</strong>a - u<strong>vss</strong>at, gá<strong>kt</strong>i - gá<strong>vtt</strong>it </li>
<li>gá<strong>hkk</strong>u - gá<strong>hk</strong>u, á<strong>hčč</strong>i - á<strong>hči</strong>t </li>
</ul>

</section>

<section>
<title>Kásus</title>
<p>(sadjehápmi) lea sojahanhápmi mii čájeha makkár doaibma <strong>nomenis</strong> lea cealkagis. Nomeniidda gullet substantiivvat, adjektiivvat, lohkosánit ja pronomenat. Davvisámegielas leat 7 kásusa. 
</p>
</section>

<section>
<title>Nominatiiva</title>

<p>lea kásus mii čájeha ahte nomen lea vuođđohámis (ovdanbutktinhámis), ja dát kásus gullá subjektii ja predikatiivii. Máŋggaidlogu geažus lea '-t'.</p>

<p> Bárrastávvalsubstantiivvas lea gievrras dássi ovttaidlogus ja geahnohis dássi máŋggaidlogus:  <code>Min 'gussa' lea návehis. Min 'gusat' leat návehis.</code></p> <p>Bárahisstávvalsubstantiivvas lea fas geahnohis dássi ovttaidlogus ja gievrras dássi máŋggaidlogus, omd. <code>Čoahkkimis lea dušše okta 'nisu'. Čoahkkimis leat ollu 'nissonat'.</code>  </p>
<p> Kontrakšuvdnasubstantiivvas lea geahnohis dássi ovttaidlogus ja gievrras dahje liigegievrras dássi máŋggaidlogus, omd. <code>Šiljus lea 'boazu'.  Duoddaris leat ollu 'bohccot'.</code></p> 

<table>
<tr><td colspan="3"><strong>NOMINATIIVA</strong></td></tr>
<tr><td><strong>mátta</strong></td><td><strong>ovttaidlohku</strong></td><td><strong>máŋggaidlohku</strong></td></tr>
<tr><td>Bárrastávvalsubstantiiva</td><td>guolli</td><td>guolit</td></tr>
<tr><td>Bárahisstávvalsubstantiiva</td><td>čála</td><td>čállagat</td></tr>
<tr><td>Kontrakšuvdnasubstantiiva</td><td>boazu</td><td>bohccot</td></tr>
</table> 

</section>

<section>
<title>Akkusatiiva</title>
<p>lea kásus mii čájeha ahte sátni lea objeakta, omd.<code> Mun oasttán 'gusa'.</code> Máŋggaidlogu geažus lea '-id'. </p>
<p>Bárrastávvalsubstantiivvas lea geahnohis dássi sihke ovttaidlogus ja máŋggaidlogus: <code>Mun oasttán 'gusa'/'gusaid'. (gussa)</code>.</p>
<p>Bárahisstávvalsubstantiivvas fas lea gievrras dássi ja ovttaidlogus lea '-a'-geažus: <code>Mun dovddan 'nissona'/'nissoniid'. (nisu).</code>  </p>
<p>Kontrakšuvdnasubstantiivvas lea gievrras dahje liigegievrras dássi: <code>Gal mun oainnán 'bohcco'/'bohccuid'. (boazu) </code> </p>
<p>Davvisámegielas leat substantiivva akkusatiiva- ja genitiivahámit ovttaláganat.</p>

<table>
<tr><td colspan="4"><strong>AKKUSATIIVA</strong></td></tr>
<tr><td><strong>mátta</strong></td><td></td><td><strong>ovttaidlohku</strong></td><td><strong>máŋggaidlohku</strong></td></tr>
<tr><td>Bárrastávvalsubstantiiva</td><td>guolli</td><td>guoli</td><td>guliid</td></tr>
<tr><td>Bárahisstávvalsubstantiiva</td><td>čála</td><td>čállaga</td><td>čállagiid</td></tr>
<tr><td>Kontrakšuvdnasubstantiiva</td><td>boazu</td><td>bohcco</td><td>bohccuid</td></tr>
</table> 

</section>

<section>
<title>Genetiiva</title>
<p>lea kásus mii čájeha mii dahje gii lea oamasteaddji: <code>'nissona' lávka, 'skuvlla' njuolggadusat</code>. Kásus geavahuvvo maid eará oktavuođain, omd. post- ja preposišuvnna oktavuođas: <code>'sullo' lahka</code>. Máŋggaidlogu geažus lea '-id'. </p>
<p>Bárrastávvalsubstantiivvas lea geahnohis dássi sihke ovttaidlogus ja máŋggaidlogus: <code>Dat lea 'gusa'/'gusaid' biebmu. (gussa)</code>.</p>
<p>Bárahisstávvalsubstantiivvas fas lea gievrras dássi ja ovttaidlogus lea '-a'-geažus: <code>Dat lea 'nissona'/'nissoniid' lávka. (nisu).</code>  </p>
<p>Kontrakšuvdnasubstantiivvas lea gievrras dahje liigegievrras dássi: <code>Mun bivden guoli 'sullo'/'sulluid' davábealde. (suolu) </code> </p>
<p>Davvisámegielas leat substantiivva akkusatiiva- ja genitiivahámit ovttaláganat.</p>
<table>
<tr><td colspan="4"><strong>GENITIIVA</strong></td></tr>
<tr><td><strong>mátta</strong></td><td></td><td><strong>ovttaidlohku</strong></td><td><strong>máŋggaidlohku</strong></td></tr>
<tr><td>Bárrastávvalsubstantiiva</td><td>guolli</td><td>guoli</td><td>guliid</td></tr>
<tr><td>Bárahisstávvalsubstantiiva</td><td>čála</td><td>čállaga</td><td>čállagiid</td></tr>
<tr><td>Kontrakšuvdnasubstantiiva</td><td>boazu</td><td>bohcco</td><td>bohccuid</td></tr>
</table> 

</section>

<section>
<title>Illatiiva</title>
<p>lea kásus mii dábálaččat čájeha lihkadeami masa nu: <code>Mun manan 'skuvlii'.</code>   <code> Sii mannet 'skuvllaide'.</code> </p>
<p> Bárrastávvalsubstantiivvas lea gievrras dássi, loahppavokála sáhttá rievdat ja dasa laktása '-i'-geažus: <code> láibái (láibi), gussii (gussa), reŋkui (reŋko), báŋkui (báŋku)</code> . </p>  
<p>Bárahisstávvalsubstantiivvas lea gievrras dássi ja '-ii'-geažus: <code>nissonii (nisu)</code>. </p>
<p>Kontrakšuvdnasubstantiivvas lea gievrras dahje liigegievrras dássi ja '-i'-geažus:<code> bohccui (boazu), sullui (suolu)</code>. </p>
<p>Máŋggaidlogus lea '-ide'-geažus: <code>láibbiide bohccuide</code> ja bárahisstávvalsubstantiivii fas laktása '-iidda':<code> nissoniidda. </code> </p>
<table>
<tr><td colspan="4"><strong>ILLATIIVA</strong></td></tr>
<tr><td><strong>mátta</strong></td><td></td><td><strong>ovttaidlohku</strong></td><td><strong>máŋggaidlohku</strong></td></tr>
<tr><td>Bárrastávvalsubstantiiva</td><td>guolli</td><td>guollái</td><td>guliide</td></tr>
<tr><td></td><td>nieida</td><td>niidii</td><td>nieiddaide</td></tr>
<tr><td>     </td><td>reŋko</td><td>reŋkui</td><td>reŋkuide</td></tr>
<tr><td>Bárahisstávvalsubstantiiva</td><td>čála</td><td>čállagii</td><td>čállagiidda</td></tr>
<tr><td>Kontrakšuvdnasubstantiiva </td><td>boazu</td><td>bohccui</td><td>bohccuide</td></tr>
</table> 

</section>

<section>
<title>Lokatiiva</title>
<p> lea kásus mii dábálaččat muitala ahte juoga lea báikkis dahje vuolgá báikkis eret: <code>Mánát leat 'skuvllas'. Mánát bohtet 'skuvllas'.</code>   Kásus sáhttá maid muitalit oamasteami: <code>'Nieiddas' leat ollu girjjit.</code>  </p>
<p>Ovttaidlogus lea '-s'-geažus. Bárrastávvalsubstantiivvas lea geahnohis dássi, <code>gusas (gussa)</code>, ja bárahisstávvalsubstantiivvas fas gievrras dássi: <code> nissonis (nisu)</code>. Kontrakšuvdnasubstantiivvas lea gievrras dahje liigegievrras dássi: <code>bohccos (boazu)</code>.</p> 
<p>Máŋggaidlogu geažus lea '-in':<code>gusain  nissoniin  bohccuin</code>.
</p>
<table>
<tr><td colspan="4"><strong>LOKATIIVA</strong></td></tr>
<tr><td><strong>mátta</strong></td><td></td><td><strong>ovttaidlohku</strong></td><td><strong>máŋggaidlohku</strong></td></tr>
<tr><td>Bárrastávvalsubstantiiva</td><td>guolli</td><td>guolis</td><td>guliin</td></tr>
<tr><td>Bárahisstávvalsubstantiiva</td><td>čála</td><td>čállagis</td><td>čállagiin</td></tr>
<tr><td>Kontrakšuvdnasubstantiiva</td><td>boazu</td><td>bohccos</td><td>bohccuin</td></tr>
</table> 

</section>

<section>
<title>Komitatiiva</title>
<p>lea kásus mii dábálaččat čájeha ahte juoga lea mainna dahje geainna nu: <code>Mun čuohpan láibbi 'niibbiin'</code>.  <code>Mun hupmen 'vieljain' ikte.</code>  </p>

<p>Geažus lea -in. Bárrastávvalsubstantiivvas lea geahnohis dássi, <code> gusain (gussa)</code>, bárahisstávvalsubstantiivvas fas gievrras dássi, <code>nissoniin (nisu)</code>, ja kontrakšuvdnasubstantiivvas lea gievrras dahje liigegievrras dássi:<code> bohccuin (boazu), sulluin (suolu)</code>.</p> 
<p>Máŋggaidlogu geažus lea '-iguin': <code>niibbiiguin nissoniiguin  bohccuiguin</code>. </p>

<table>
<tr><td colspan="4"><strong>KOMITATIIVA</strong></td></tr>
<tr><td><strong>mátta</strong></td><td></td><td><strong>ovttaidlohku</strong></td><td><strong>máŋggaidlohku</strong></td></tr>
<tr><td>Bárrastávvalsubstantiiva</td><td>guolli</td><td>guliin</td><td>guliiguin</td></tr>
<tr><td>Bárahisstávvalsubstantiiva</td><td>čála</td><td>čállagiin</td><td>čállagiiguin</td></tr>
<tr><td>Kontrakšuvdnasubstantiiva</td><td>boazu</td><td>bohccuin</td><td>bohccuiguin</td></tr>
</table> 

</section>

<section>
<title>Essiiva</title>
<p>lea kásus mii muitala dili dahje iešvuođa birra, dahje goas dahje makkár luonddudilis juoga dáhpáhuvvá. Kásus muitala maid ahte juoga geavahuvvo, ádnojuvvo dahje gohčoduvvo manin nu:</p><p>
<code> Viessu geavahuvvo 'skuvlan'.</code></p> 
<p><code>'Arvin' in gille mannat oaggut.</code></p>
<p><code>'Nuorran' mun lohken ollu divttaid.</code></p>
<p><code>Mii gohčodit beatnaga 'Čáhppen'.</code></p>
<p><code>'Ovdamearkan' sáhttá atnit Guovdageainnu ja Kárášjoga.</code></p>
<p>Essiivva geažus lea '-n' mii laktása ovttaidlogu nominatiivva hápmái, ja ovttaidlohku ja máŋggaidlohku leat ovttaláganat.</p>

<table>
<tr><td colspan="3"><strong>ESSIIVA</strong></td></tr>
<tr><td><strong>mátta</strong></td><td></td><td><strong>ovttaidlohku ja máŋggaidlohku</strong></td></tr>
<tr><td>Bárrastávvalsubstantiiva</td><td>guolli</td><td>guollin</td></tr>
<tr><td>Bárahisstávvalsubstantiiva</td><td>čála</td><td>čálan</td></tr>
<tr><td>Kontrakšuvdnasubstantiiva</td><td>boazu</td><td>boazun</td></tr>
</table> 


</section>




<p class="last_modified" >Last changed: $Id: substantiiv.xml,v 1.6 2009/02/26
	lene Exp $
                </p>

  </body>
</document>





 
