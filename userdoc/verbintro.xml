<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Vearbbat</title>
  </header>

  <body>
  
<p>Vearba muitala mii dáhpáhuvvá dahje mii dahkkojuvvo.</p>

<p>Vearbbaid sojaheapmi lea das gitta makkár mátta sánis lea - galle stávvala leat sáni maŋimuš távttas. Gávdnojit  </p>

<ul>
<li>bárrastávvalvearbbat maid maŋimuš távttas leat guokte stávvala. Infinitiivvageažus lea '-at', '-it' dahje '-ut': <code>boahtit, mannat, lávlut, rehkenastit, muitališgoahtit</code> . </li> 
<li>bárahisstávvalvearbbat main leat golbma stávvala. Infinitiivvageažus lea álo '-it':<code> muitalit, boradit</code>. </li>
<li>kontrákšuvdnavearbbat main leat guokte stávvala. Infinitiivvageažus lea '-át', '-et' dahje '-ot':<code> diŋgot, čohkkát, fárret</code>.   </li>
</ul>
<p>Fuobmá ahte diftoŋga sáhttá njuolgat ja ahte sáhttá leat dássemolsašuddan.</p>

<p>Mii earuhit finihtta ja infinihtta vearbbaid: </p>

<ul>
<li>Finihtta vearbbat sojahuvvojit persovnna ja logu mielde. Lea kongrueansa (ovttahápmásašvuohta) subjeavtta ja finihtta vearbba gaskkas: <code>don 'bohtet', son 'ii' boađe, sii 'boađášedje'</code>. </li>
<li>Infinihtta vearbbat eai sojahuvvo persovnna ja logu mielde, omd. infinitiiva <code>'boahtit'</code> ja perfeavtta partisihppa: <code>'boahtán'.</code>  </li>
</ul>

<p>Modus lea sojaheapmi mii almmuha hubmi oainnu cealkaga sisdoalu hárrái. Sámegielas leat njeallje modusa:</p>
<ul>
<li>Indikatiiva (duohtavuohki): <code>Mun 'boađán' ihttin.</code></li>
<li>Imperatiiva (gohččunvuohki): <code>'Boađe' donge!</code></li>
<li>Konditionála (eaktovuohki): <code>Ii ábut vaikko politiijat 'boađášedje'. </code></li> 
<li>Potentiála (veadjinvuohki): <code>In dieđe 'bođeža' go juovlastállu.</code> </li>
</ul>
  <p>Dás sáhtát oahppat eanet <a href="verb.html">vearbbaid birra</a>.  </p>

   <p>Ruovttoluotta <a href="grammatihkka.html">grammatihka váldosiidui</a>.  </p>

<p class="last_modified" >Last changed: $Id: verbintro.xml,v 1.6 2009/08/21
	lene Exp $
                </p>

  </body>
</document>





 
