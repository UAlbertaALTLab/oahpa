<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Partihkkaliid birra</title>
  </header>

  <body>
      <p>Ruovttoluotta <a href="grammatihkka.html">minigrammatihka váldosiidui</a>.  </p>

<section>
<title>Partihkkalat</title>

<p><strong>Partihkkalat</strong> leat sojatmeahttun smávvasánit mat addet juogalágan lassimearkkašumi cealkagii. Muhtun partihkkalat fertejit álo leat nuppi posišuvnnas cealkagis: <code>go, han, ba, bat</code>. Dáin lea <code>go</code> dábálaš jearranpartihkal, go fas eará partihkkalat muitalit ahte vuosttaš cealkkalahttu lea dovddus ovdalaččas.  <code>bat</code> geavahuvvo jearaldagain, <code>han</code> geavahuvvo muitalancealkagiin, go fas <code>ba</code> adno sihke jearaldagain ja muitalancealkagiin. De lea vel <code>son</code>, mii geavahuvvo jearaldagain. Dat boahtá álo jearransáni maŋis, nugo partihkal 'go' dahje jearaldatpronomena maŋis. 'Son' ovdanbuktá imaštallama, dahje dan ahte olmmoš ii vuordde vástádusa.</p>
<ul>
<li><code>Boahtá 'go' Máret deike? </code></li>
<li><code>Máret 'bat' boahtá deike? </code></li>
<li><code>Vuolggán 'ba' dieđusge. </code></li>
<li><code>Mas 'ba' mun dan dieđášin? </code></li>
<li><code>Dat 'han' lea boares ášši. </code></li>
<li><code>Maid 'son' Issát jurddaša? </code></li>
<li><code>Boahtá go 'son' Máret deike? </code></li>
</ul>
<p></p>
<p>Eará partihkkalat leat omd. <code>ge</code>, mii geavahuvvo sihke positiiva ja negatiiva nannehussan. 'ge' geavahuvvo negatiiva nannehussan ovttas biehttalanvearbbain. Positiiva nannehussan lea maid vejolaš geavahit <code>nai</code>:</p>
<ul>
<li><code>Mun dovddan su 'ge' ustibiid. </code></li>
<li><code>Mun 'nai' vulgen fárrui. </code></li>
<li><code>In dovdda su ustibiid 'ge'. </code></li>
<li><code>Ii Máret leat hupman 'ge' singuin. </code></li>
</ul>
<p></p>

<p>Muhtun partihkkalat leat iešbirgejeaddji sánit ovttas dainna sániin masa gusket, ja daid galgá álo čállit oktii. Dakkár leksemaid ovdamearkkat leat <code>dieđusge</code>, <code>obanassiige</code>, ja <code>goitge</code>.</p>

<ul>
<li><code>Máret boahtá 'dieđusge' deike. </code></li>
<li><code>Son ii boađe deike 'obanassiige'. </code></li>
<li><code>Son boahtá deike 'goitge'. </code></li>
</ul>
<p></p>

<p>Eará dábálaš partihkkalat leat: <code>fal, hal, gis/ges, gal, gusto, mis, mat</code>. Golbma ovddemusa sáhttet geavahuvvot sihke jearaldagain ja muitalancealkagiin. Dat earát geavahuvvojit muitalancealkagiin:</p>

<ul>
<li><code>Mana 'fal' gahpir haga, 'gal' de beasat galbmot. </code></li>
<li><code>Máret 'fal' boahtá? </code></li>
<li><code>Máret 'gal' boahtá. </code></li>
<li><code>Ii 'hal' dohko goit vuolgge?</code></li>
</ul>
<p></p>
<ul>
<li><code>Lean veaskku láhppán. Gosa dal 'gis' lean dan bidjan? </code></li><li><code>Duo dat 'gusto' lea ge. </code></li>
<li><code>Mun ledjen 'mis' gámahildu ala dan luoitilan. </code></li>
<li><code>Máret fárre Levdnjii, ja Gáren 'gis' fárre Detnui. </code></li>
<li><code>Áddjá gáddá ahte Jovnna 'mat' joatká boazodoalus. </code></li>
<li><code>Sirdde 'mat' veaháš dobbelii! </code></li>
</ul>
</section>






<p class="last_modified" >Last changed: $Id: partikler.xml,v 1.6 2008/05/05
	lene Exp $
                </p>

  </body>
</document>





 
