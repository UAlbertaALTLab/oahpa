<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Om adverber</title>
  </header>

  <body>
  
  
      <p>Tilbake til <a href="paradigmat.nno.html">grammatikk hovedside</a>.  </p>


<p>Adverb er ord som forteller hvor, når og hvordan en handling inntreffer. De fleste adverb er ubøyelige, men noen adverb har små bøyingsparadigmer. </p>

<p><strong>Stedsadverb</strong> forteller hvor en handling inntreffer. Disse kan ha små bøyningsparadigmer, slik at man blant annet kan skille mellom illativ og lokativ. Ord som <code>doppe, dáppe dieppe</code> har en lokativ betydning, mens ord som <code>dohko deike diehko</code> har en illativ betydning. <code>Elle lea 'dáppe'</code>. (Elle er her.) <code>Elle boahtá 'deike'</code>. (Elle kommer hit.)</p>
<p> Av himmelretninger og andre orienteringsord kan man også få stedsadverb. Legg merke til at det er ordene med 's'-endelse som har illativ betydning: <code>Ánte lea 'davvin'. Ánte fárre 'davás'</code>. (Ánte er nordpå. Ánte flytter nordover.) <code>Ánte lea 'olgun'. Ánte manná 'olggos'</code>. (Ánte er ute. Ánte går ut.) <code>Ánte lea 'vuollin'. Ánte manná 'vulos'</code>. (Ánte er nede. Ánte går ned.) </p>

<p><strong>Tidssadverb</strong> forteller når en handling inntreffer. Eksempler er ordene <code>dál dalle eske ikte dolin</code>. <code>Mun vuolggán 'dál'</code>. (Jeg drar nå.) <code>'Dalle' go áddjá elii, láviimet juoŋastit</code>. (Da bestefar levde, pleide vi å fiske med garn under isen.) <code>Mun oidnen su 'eske'</code>. (Jeg så henne isted.) <code>Mun oidnen su 'ikte'</code>. (Jeg så henne i går.) <code>'Dolin' ledje mádjigat dáppe</code>. (Før i tida fantes det bevere her.) </p>

<p>Tidsadverb kan også være avledet, f.eks. av årstidene: <code>'Dálvet' sáhttá čuoigat, muhto 'geasset' gal ii sáhte</code>. (Om vinteren kan man gå på ski, men ikke om sommeren.)</p>

<p><strong>Gradsadverb</strong> står til et adjektiv eller adverb. Dette er ord som for eksempel <code>hui oalle oba menddo</code>.  <code>Eadni lea 'hui' váibbas</code>. (Mor er veldig trøtt.) <code>Eadni lea 'oalle' váibbas</code>. (Mor er ganske trøtt.) <code>Eadni lea 'oba' váibbas</code>. (Mor er temmelig trøtt.) <code>Eadni lea 'menddo' váibbas</code>. (Mor er altfor trøtt.)</p>

<p><strong>Måteadverb</strong> forteller hvordan en handling utføres. Eksempler er ordene <code>ná nuo nie nu</code>, som alle kan oversettes med 'slik'. <code>Mun čálán 'ná'</code>. (Jeg skriver slik.) Man kan også lage måteadverb av adjektiv. Av adjektivet <code>buorre</code> får vi adverbet <code>bures</code>: <code>Bohtosat leat 'buorit'. Don leat bargan 'bures'</code>. (Resultatet er bra. Du har jobbet godt.)</p>

<p>For andre adjektiv finnes det regler for hvordan man lager adverb. Likestavelses- og kontrakte adjektiv får endelsen '-t' eller '-et' lagt til akkusativ-/genitivformen. Legg merke til at '-et' fører til diftongforenkling. <code>Dus lea 'čáppa' čála. Don čálát 'čábbát'</code>. (Du har pen skrift. Du skriver pent.) <code> Ánte lea 'njoahci'. Ánte bargá 'njoazit/njozet'</code>. (Ánte er treg. Ánte jobber sakte.)</p>
<p>Ulikestavelsesadjektiv får endelsen '-it'. <code>Ánte lea 'jođán'. Ánte bargá 'jođánit'</code>. (Ánte er snar. Ánte jobber fort.) Hvis adjektivet har stadieveksling, har adverbet sterkt stadium. <code>Dus lea 'vuogas' čilgehus. Don čilget 'vuohkkasit'</code>. (Du har en grei forklaring. Du forklarer på en grei måte.)</p> 
<p>Av komparative og superlative adjektiv kan man også lage adverb på samme måte: <code>Dus lea 'čábbát' čála go mus. Don čálát 'čábbábut' go mun</code>. (Du har penere skrift enn meg. Du skrivere penere enn meg.) <code>Ánte lea 'jođáneamos'. Ánte bargá jođánepmosit</code>. (Ánte er raskest. Ánte jobber fortest.) </p>






<p class="last_modified" >Last changed: $Id: adverb.nno.xml,v 1.6 2009/02/27
	lene Exp $
                </p>

  </body>
</document>





 
