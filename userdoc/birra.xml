<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Pedagogalaš prošeavtta birra</title>
  </header>

  <body>
    <p>Prošeavtta leat ruhtadan Norgga Sámediggi (405.000 ru) ja Romssa Universitehta Humanisttalaš fakultehta. Bargu álggahuvvui 2007 geasi ja galgá leat válmmaš jagi 2008 loahpageahčen. </p>
    <p>Prošeavttas leat guokte váldoulbmila:</p>
    <ol>
    <li>Ráhkadit prográmmaid vai studeanttat ja oahppit sáhttet interaktiivalaččat hárjehallat gulahallangálggaid sámegielas.</li>
    <li>Ráhkadit interaktiivalaš spealuid sámegillii.</li>
    </ol>
    <p>Min mielas lea lunddolaš prošektii čatnat maid eará heivvolaš resurssaid maid Romssa Universitehta Giellatekno lea ráhkadan. Dan dihte leat ráhkadeamen OAHPA!-portála.</p>
    
<section>  
<title>Interaktiivalaččat hárjehallat gulahallangálggaid</title> 
    <p>Prošeavtta váimmus lea atnit automáhtalaš cealkkaanalysa ja sániid sojaheami go ráhkada prográmma mii ovttas geavaheddjiin ráhkada lunddolaš dialogaid juohkebeaivválaš fáttáid birra. Prográmma šaddá dehálaš lasáhus ohppiide ja studeanttaide geat oahpahallet sámegiela, muhto maid váhnemiidda ja earáide geat juo máhttet binnáš sámi, muhte eai dovdda ahte sii máhttet doarvái. Sii besset hárjehallat atnit sámegiela, ja ožžot seammás bagadeami. Prográmma galgá leat interneahtas ja leat nuvttá buot berošteddjiide, ležžetgo skuvlaoahppit vai eai.</p>

<p>Prográmmaid vuđđui gullet maid leksikonat main leat su. 100.000 sáni, daid gaskkas su 40.000 nama. Nammaleksikonat dahket vejolažžan ráhkadit bargobihtáid maid bokte geavaheaddji sáhttá oahppat eanet namaid ja maid hárjehallat sojahit daid.</p>
</section>  

<section>  
<title>Interaktiivalaš grammatihkkaspealut</title> 

<p>Ráhkadit interaktiivalaš spealuid sámegillii dainna ahte heiveha davvisámi cealkagiid ja integrere daid <code>VISL</code> Visual Interactive Syntax Learning-prográmmaide. Spealuiguin olmmoš hárjehallá dovdat sátneluohkáid ja čoavdit cealkagiid. VISL ráhkaduvvui álgoálggus dánska studeanttaid várás, muhto lea dán áigge geavahusas vuođđo- ja joatkkaskuvllain sihke Dánmárkkus ja Norggas. </p>
</section>

<section>  
<title>Ulbmiljoavku</title> 

<p>Ulbmiljoavkun leat studeanttat ja oahppit, muhte maid olbmot siiddas. Interneahtta lea dábálaš eanaš siiddain, ja dáinna sáhttet maid váhnemat, iehčanassii dahe ovttas mánáiguin, hárjehallat sámegiela spealuid bokte dahje go čáhttejit  prográmmain. Geavaheaddji vállje fáttá, prográmma ráhkada jearaldagaid maidda son galgá vástidit. Prográmma árvvoštallá vearbasojahusa ja kasusgeavaheami ja muitala geavaheaddjái maid son lea bargan vearrut. Prográmma sáhttá maid áddestaddat albma gulahallama danne go vástádus muhtun muddui váikkuha čuovvovaš jearaldahkii. Jus geavaheaddji omd. vástida ahte sus lea beana, de son sáhttá oažžut jearaldagaid beatnaga birra.
</p>
</section> 

<section> 
<title> Prošeavtta fágabirrasat</title> 

<p><strong>Romssa universitehta sámi giellateknologiijabargojoavku</strong> leat jagi 2000 rájes ráhkadan analyserenprográmmaid ee. davvisámegillii, prográmmaid maiguin sáhttá analyseret ja ráhkadit sátnehámiid davvisámegiel teavsttas ja sirret homonyma sátnehámiid syntávssalaš oktavuođaid mielde.</p>

<p><strong>Prošeaktabargit leat:</strong></p>
<ol>
<li>Lene Antonsen, pedagoga ja lingvista</li> 
<li>Biret Ánne Bals, lingvista</li> 
<li>Saara Huhmarniemi, prográmmerár</li>
<li>Kjellaug Isaksen, sárgu</li>
<li>Trond Trosterud, lingvista ja giellateknologa</li>
</ol>
<p><strong>VISL-joavku Syd-Dansk Universitehtas Odenses</strong> Sii geavahit seammá dihtorlingvisttalaš veahkkeneavvuid go mii (loahpalaš dilliautomáhtaid ja ráddjengiellaoahpa), ja leat daiguin ráhkadan ollu pedagogalaš prográmmaid maid sáhttá laktit ovtta ja seamma analyserejuvvon tekstii. Dainna lágiin lea vejolaš lasihit ođđa giela go beare lea čoakkáldat analyserejuvvon, heivehuvvon teavsttaiguin. Nu beassat geavahit seammá pedagogalaš prográmmaid go eará gielat. Sin neahttasiiddus leat pedagogalaš spealut máŋgga gillii.</p>

</section> 
<p class="last_modified" >Last changed: $Id: intro.xml,v 1.8 2005/06/21
	12:13:53 boerre Exp $
                </p>
  </body>
</document>
