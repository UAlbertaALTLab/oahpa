<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Lohkosánit</title>
  </header>

  <body>
  
    <p>Ruovttoluotta <a href="paradigmat.html">grammatihkka váldosiidui</a>.  </p>

<section>
<title>Lohkosánit</title>

<p><strong>Lohkosánit</strong> leat sánit mat muitalit galle dávvirii dahje áššái dajaldat čujuha. Gávdnojit vuođđologut nugo <code>okta, guokte, golbma</code>, ortnetlogut nugo <code>vuosttaš, nubbi, goalmmát</code>, mat gullet adjektiivvaide, ja čoahkkelogut, nugo <code>guovttis, golmmas, njealjis</code> (guokte olbmo, golbma olbmo, njeallje olbmo), mat gullet substantiivvaide.</p>

<p>Lohkosátni sáhttá geavahuvvot cealkkalahttun:</p>
<ul><li> <code>Mun bohten 'goalmmádin'.</code> (predikatiiva)</li>
<li><code>Mun válddán 'goalmmáda'.</code> (objeakta)</li></ul>
<p> Go lea iehčanassii, de lohkosátni sojahuvvo juohke kásusis.</p> <p>Vuođđologut ja ortnetlogut sáhttet maid leat attribuhtta substantiivii. Ortnetlogut eai sojahuvvo dalle, muhto vuođđologut čuvvot dihto kongruensanjuolggadusaid: </p>
<ul><li><code>Mun válddán 'goalmmát' vuoru.</code> </li><li> <code>Mun vuorddán 'goalmmát' beaivái.</code> </li><li> <code>Mun válddán 'golbma' vuoru.</code> </li><li> <code>Mun attán liđiid 'golmma' olbmui.</code> </li></ul>
</section>

<section>
<title>Máttatiippat</title>

<p><strong>Tákta</strong> lea stávvaljoavku man vuosttaš stávval lea deaddostávval. Sihke <code>mil-jovnna</code>- ja <code>guoktása</code>-sániin lea golbma stávvala, muhto vuosttáš sánis leat guokte távtta, ja nuppis lea dušše okta. <code>guokte-logi</code>-sánis leat guokte távtta. </p>


<p><strong>Bárrastávvallohkosániid</strong> maŋimuš távttas leat guokte stávvala máŋggaidlogus. Dáin lohkosániin lea gievrras dássi ovttaidlogu nominatiivvas, ja geahnohis dássi máŋggaidlogus, omd. <code>nubbi - nuppit</code>. Eanaš vuođđologuin lea bárrastávvalmátta. Spiehkastat lea 'duhát', mas lea bárahisstávvalmátta. 'guovttos' sáhttá maid sojahuvvot kontrákta lohkosátnin. Maid lohkosániin 'galle', 'máŋga' ja 'moadde' lea bárrastávvalmátta.</p> 
<p><strong>Bárahisstávvallohkosániid</strong> maŋimuš távttas leat golbma stávvala ovttaidlogu akkusatiivas/genitiivas, omd. <code>vuosttaš - vuosttaža, golmmas - golbmasa</code>. Ovttaidlogu nominatiivvas lea geahnohis dássi, eanaš eará hámiin lea gievrras dássi, muhto ii buot bárahisstávvallohkosániin leat dássemolsašupmi. Eanaš ortnetloguin lea bárahisstávvalmátta, ja ii leat dássemolsašupmi. Spiehkastat er 'nubbi', som har bárrastávvalmátta, ja dássemolsašupmi. De fleste čoahkkelogut har bárahisstávvalmátta ja dássemolsašupmi. Spiehkastat lea 'guovttis' maid sáhttá sojahit kontrákta lohkosátnin. </p>
<p><strong>Kontrákta lohkosániin</strong> maŋimuš távttas leat guokte stávvala sihke ovttaidlogu nominatiivvas ja akkusatiivvas/genetiivvas. Lohkosániin lea geahnohis dássi ovttaidlogu nominatiivvas, ja gievrras dássi eará kásusiin, omd. <code>guovttis - guoktá, guovttos - gukto</code>. Fuobmá ahte 'guovttis' maid sáhttá sojahuvvot bárahisstávvallohkosátnin: <code>guovttis - guoktása</code>. 'guovttos' sáhttá maid sojahuvvot bárrastávvallohkosátnin, ja dalle ii leat dássemolsašupmi: <code>guovttos - guovtto</code>.
</p>

</section>

<section>
<title>Dássemolsašupmi</title>

<p>Konsonántajoavku mii lea maŋimuš távtta vuosttaš ja nuppi stávvala gaskkas, molsašuddá dábálaččat, omd. <code>nubbi - nuppit</code>. Nu ahte bárrastávvaladjektiivvain lea omd. <strong>gievrras dássi</strong> ovttaidlogu nominatiivvas, ja bárahisstávvaladjektiivvain lea fas gievrras dássi máŋggaidlogu nominatiivvas. Muhto de lea konsonántajoavku fas <strong>geahnohis dásis</strong> omd. máŋggaidlogu nominatiivvas bárrastávvaladjektiivvain, ja ovttaidlogu nominatiivvas bárahisstávvaladjektiivvain.</p>

<p>
Dás leat dássemolsašuddanovdamearkkat - gievrras dássi gurut bealde, geahnohis dássi olgešbealde:
</p>
<ul>
<li>nu<strong>bb</strong>i - nu<strong>pp</strong>it</li>
<li> vi<strong>htt</strong>a - vi<strong>đ</strong>at</li>
<li> go<strong>lbm</strong>asa - go<strong>lmm</strong>as</li>
<li>o<strong>kt</strong>a - o<strong>vtt</strong>at</li>
<li> guo<strong>kt</strong>e - guo<strong>vtt</strong>i</li>
<li>guo<strong>kt</strong>á - guo<strong>vtt</strong>is</li>

</ul>

</section>

<section>
<title>Kásus</title>
<p>(sadjehápmi) lea sojahanhápmi mii čájeha makkár doaibma <strong>nomenis</strong> lea cealkagis. Nomeniidda gullet substantiivvat, adjektiivvat, lohkosánit ja pronomenat. Davvisámegielas leat 7 kásusa.</p> 
<p>Lohkosánit čuvvot seammá kásussojaheami go substantiivvat, muhto vuođđologu objeaktahápmi ovttaidlogus (akkusatiiva) lea seammálágan go nominatiiva, muhto eará nomeniin dat lea seammálágan go genetiivva. Máŋggaidlogus lea objeakahápmi seammálágan go genitiiva, nugo eará nomensojaheamis.</p>
</section>

<section>
<title>Enkle vuođđologut</title>

<p><strong>Nominatiiva</strong> lea lohkosániid vuođđohápmi. <code> 'Golbma' bohte ruoktot. 'Čieža' lea stuorát go 'guhtta'</code>. Bárrastávvallohkosániin lea gievrras dássi ovttaidlogu nominatiiva, ja geahnohis dássi máŋggaidlogu nominatiiva. Lohkosániin 'čuođi', 'logi', 'čieža', 'gávcci' ja 'ovcci' lea geahnohis dássi ovttaidlogu nominatiiva, vaikko muđui čuvvot bárrastávvallohkosániid sojahanminstara. Lohkosániin 'vihtta' ja 'guhtta' molsašuddet 'htt' gievrras dásis ja 'đ' geahnohis dásis. Vuođđologus 'duhát' lea bárahisstávvalmátta, ja ii leat dássemolsašupmi.</p>
            <p><strong>Akkusatiiva</strong> lea kásus mii čájeha ahte sátni lea objeakta, omd. <code>Mun oainnán 'golbma'. Soai váldiba 'vihtta'. Mun válddán 'ovtta'</code>. Hápmi lea seammálágan go nominatiiva, erret lohkosánit 'okta', 'nolla' ja 'miljon', main lea geahnohis dássi ovttaidlogu akkusatiivvas. Fuobmá ahte 'nolla' jietnaduvvo dássemolsašumiin, muhto dát molsašupmi ii oidno čállinvuogis. Máŋggaidlogu akkusatiiva ja genitiiva leat ovttaláganat buot vuođđologuide.</p>
            <p><strong>Genitiiva</strong> lea kásus mii čájeha mii/gii lea oamasteaddji, omd. <code>Die lea 'golmma' sadji</code>. Genetiiva geavahuvvo maid pre- ja postposišuvnna oktavuođas, omd. <code>Boađán maŋŋil 'guovtti'. Fertet vuolgit ovdal 'golmma'. Olbmot ledje boahtán 'čuđiid' mielde.</code> Sihke ovttaidlogus ja máŋggaidlogus lea bárrastávvallohkosániin geahnohis dássi. Dát guoská maid 'galle'- ja 'nolla'-sániide, vaikko molsašupmi ii oidno čállinvuogis. Ovttaidlogu genetiiva ja akkusatiiva eai leat ovttaláganat, earret lohkosánit 'okta', 'nolla' ja 'miljon'. Buot vuođđologuid máŋggaidlogu genitiiva ja akkusatiiva leat ovttaláganat. Vuođđologuin 'čuođi', 'logi', 'čieža', 'gávcci' ja 'ovcci' lea seammá hápmi ovttaidlogu nominatiivvas, akkusatiivvas ja genitiivvas. Fuobmq ahte loguin main loahppavokála lea -e, lea i-geažus geahnohis dásis.</p> 
            <p><strong>Illatiiva</strong> lea kásus mii dábálaččat čájeha lihkadeami masa nu. Ovttaidlogu illatiivvas lea gievrras dássi, máŋggaidlogus fas geahnohis dássi. 'duhát'-sánis ii leat dássemolsašupmi.<code> Go joavddán 'čuohtái', de heaittán lohkamis.</code> 'čieža'-sánis leat máŋga vejolaš hámi, okta lea dássemolsašumi haga, nuppis lea dábálaš gievrras dássi ja nuppis lea liige gievrras dássi.</p>
            <p><strong>Lokatiiva</strong> lea kásus mii dábálaččat muitala ahte juoga lea masnu dahje vuolgá masnu eret. Sáhttá dadjat sullii-áiggi go bidjá lohkosáni ovttaidlogu lokatiivii. Lokatiivvas lea geahnohis dássi sihke ovttaidlogus ja máŋggaidlogus. <code>Mun jávkkan 'guovttis' guđa rádjái. Elle dajai ahte boahtá 'viđas'</code>. </p>
            <p><strong>Komitatiiva</strong> lea kásus mii dábálaččat čájeha ahte juoga lea mainna/geainna nu. Máŋggaidlogus lea '-guin'-geažus, ja ovttaidlogus lea '-in'-geažus. Komitatiivvas lea geahnohis dássi sihke ovttaidlogus ja máŋggaidlogus. <code>Ii 'miljovnnain' oastte viesu dán áigge. 'Miljovnnaiguin' gal baicca boađášii viessu.</code></p>
            <p><strong>Essiiva</strong> lea kásus mii muitala dili dahje iešvuođa birra. Essiivva geažus lea '-n' mii laktása ovttaidlogu nominatiivva hápmái: <code>Mun gádden supmi 'miljovdnan', muhto ii leange eambbo moadde duhát</code>. Essiivva ovttaidlohku ja máŋggaidlohku leat ovttaláganat</p> 
        
            <table>
                <tr>
                    <td colspan="7"><strong>Ovttaidlohku</strong></td>
                </tr>
                <tr>
                    <td><strong>Nom.</strong></td>
                    <td><strong>Akk.</strong></td>
                    <td><strong>Gen.</strong></td>
                    <td><strong>Ill.</strong></td>
                    <td><strong>Lok.</strong></td>
                    <td><strong>Kom.</strong></td>
                    <td><strong>Essiiva</strong></td>
                </tr>
                <tr>
                    <td>okta</td>
                    <td>ovtta</td>
                    <td>ovtta</td>
                    <td>oktii</td>
                    <td>ovttas</td>
                    <td>ovttain</td>
                    <td>oktan</td>
                </tr>
                <tr>
                    <td>guokte</td>
                    <td>guokte</td>
                    <td>guovtti</td>
                    <td>guoktái</td>
                    <td>guovttis</td>
                    <td>guvttiin</td>
                    <td>guoktin</td>
                </tr>
                <tr>
                    <td>golbma</td>
                    <td>golbma</td>
                    <td>golmma</td>
                    <td>golbmii</td>
                    <td>golmmas</td>
                    <td>golmmain</td>
                    <td>golbman</td>
                </tr>
                <tr>
                    <td>njeallje</td>
                    <td>njeallje</td>
                    <td>njealji</td>
                    <td>njealljái</td>
                    <td>njealjis</td>
                    <td>njeljiin</td>
                    <td>njealljin</td>
                </tr>
                <tr>
                    <td>vihtta</td>
                    <td>vihtta</td>
                    <td>viđa</td>
                    <td>vihttii</td>
                    <td>viđas</td>
                    <td>viđain</td>
                    <td>vihttan</td>
                </tr>
                <tr>
                    <td>guhtta</td>
                    <td>guhtta</td>
                    <td>guđa</td>
                    <td>guhttii</td>
                    <td>guđas</td>
                    <td>guđain</td>
                    <td>guhttan</td>
                </tr>
                <tr>
                    <td>čieža</td>
                    <td>čieža</td>
                    <td>čieža</td>
                    <td>čižii, čihčii, čihččii</td>
                    <td>čiežas</td>
                    <td>čiežain</td>
                    <td>čiehčan</td>
                </tr>
                <tr>
                    <td>gávcci</td>
                    <td>gávcci</td>
                    <td>gávcci</td>
                    <td>gákcái</td>
                    <td>gávccis</td>
                    <td>gávcciin</td>
                    <td>gákcin</td>                
                    </tr>
                <tr>
                    <td>ovcci</td>
                    <td>ovcci</td>
                    <td>ovcci</td>
                    <td>okcái</td>
                    <td>ovccis</td>
                    <td>ovcciin</td>
                    <td>okcin</td>
                </tr>
                <tr>
                    <td>logi</td>
                    <td>logi</td>
                    <td>logi</td>
                    <td>lohkái</td>
                    <td>logis</td>
                    <td>logiin</td>
                    <td>lohkin</td>
                </tr>
<tr>
                    <td>čuođi, (čuohti)</td>
                    <td>čuođi</td>
                    <td>čuođi</td>
                    <td>čuohtái</td>
                    <td>čuođis</td>
                    <td>čuđiin</td>
                    <td>čuohtin</td>
                </tr>
<tr>
                    <td>duhát</td>
                    <td>duhát</td>
                    <td>duháha</td>
                    <td>duháhii</td>
                    <td>duháhis</td>
                    <td>duháhiin</td>
                    <td>duháhin</td>
                </tr>
<tr>
                    <td>nolla, nulla</td>
                    <td>nolla, nulla</td>
                    <td>nolla, nulla</td>
                    <td>nollii, nullii</td>
                    <td>nollas, nullas</td>
                    <td>nollain, nullain</td>
                    <td>nollan, nullan</td>
                </tr>
                <tr>
                    <td>miljon</td>
                    <td>miljovnna</td>
                    <td>miljovnna</td>
                    <td>miljovdnii</td>
                    <td>miljovnnas</td>
                    <td>miljovnnain</td>
                    <td>miljovdnan</td>
                </tr>
<tr>
                    <td>máŋga</td>
                    <td>máŋga</td>
                    <td>máŋgga</td>
                    <td>máŋgii</td>
                    <td>máŋggas</td>
                    <td>máŋggain</td>
                    <td>máŋgan</td>
                </tr>
                <tr>
                    <td>moadde</td>
                    <td>moadde</td>
                    <td>moatti</td>
                    <td>moaddái</td>
                    <td>moattis</td>
                    <td>mottiin</td>
                    <td>moadden</td>
                </tr>
<tr>
                    <td>galle</td>
                    <td>galle</td>
                    <td>galli</td>
                    <td>gallái</td>
                    <td>gállis</td>
                    <td>gálliin</td>
                    <td>gallen</td>
                </tr>

            </table>
            <p></p>
            <table>
                <tr>
                    <td colspan="5"><strong>Maŋggaidlohku</strong></td>
                </tr>
                <tr>
                    <td><strong>Nom.</strong></td>
                    <td><strong>Akk/Gen.</strong></td>
                    <td><strong>Ill.</strong></td>
                    <td><strong>Lok.</strong></td>
                    <td><strong>Kom.</strong></td>
                </tr>
                <tr>
                    <td>ovttat</td>
                    <td>ovttaid</td>
                    <td>ovttaide</td>
                    <td>ovttain</td>
                    <td>ovttaiguin</td>
                </tr>
                <tr>
                    <td>guovttit</td>
                    <td>guvttiid</td>
                    <td>guvttiide</td>
                    <td>guvttiin</td>
                    <td>guvttiiguin</td>
                    </tr>
                <tr>
                    <td>golmmat</td>
                    <td>golmmaid</td>
                    <td>golmmaide</td>
                    <td>golmmain</td>
                    <td>golmmaiguin</td>
                </tr>
                <tr>
                    <td>njealjit</td>
                    <td>njeljiid</td>
                    <td>njeljiide</td>
                    <td>njeljiin</td>
                    <td>njeljiiguin</td>
                </tr>
                <tr>
                    <td>viđat</td>
                    <td>viđaid</td>
                    <td>viđaide</td>
                    <td>viđain</td>
                    <td>viđaiguin</td>
                </tr>
                <tr>
                    <td>guđat</td>
                    <td>guđaid</td>
                    <td>guđaide</td>
                    <td>guđain</td>
                    <td>guđaiguin</td>
                    </tr>
                <tr>
                    <td>čiežat</td>
                    <td>čiežaid</td>
                    <td>čiežaide</td>
                    <td>čiežain</td>
                    <td>čiežaiguin</td>
                </tr>
                <tr>
                    <td>gávccit</td>
                    <td>gávcciid</td>
                    <td>gávcciide</td>
                    <td>gávcciin</td>
                    <td>gávcciiguin</td>                
                    </tr>
                <tr>
                    <td>ovccit</td>
                    <td>ovcciid</td>
                    <td>ovcciide</td>
                    <td>ovcciin</td>
                    <td>ovcciiguin</td>
                </tr>
                <tr>
                    <td>logit</td>
                    <td>logiid</td>
                    <td>logiide</td>
                    <td>logiin</td>
                    <td>logiiguin</td>
                </tr>
<tr>
                    <td>čuođit</td>
                    <td>čuđiid</td>
                    <td>čuđiide</td>
                    <td>čuđiin</td>
                    <td>čuđiiguin</td>
                    </tr>
<tr>
                    <td>duháhat</td>
                    <td>duháhiid</td>
                    <td>duháhiidda</td>
                    <td>duháhiin</td>
                    <td>duháhiiguin</td>
                </tr>
<tr>
                    <td>nollat, nullat</td>
                    <td>nollaid, nullaid</td>
                    <td>nollaide, nullaide</td>
                    <td>nollain, nullain</td>
                    <td>nollaiguin, nullaiguin</td>
                </tr>
                <tr>
                    <td>miljovnnat</td>
                    <td>miljovnnaid</td>
                    <td>miljovnnaide</td>
                    <td>miljovnnain</td>
                    <td>miljovnnaiguin</td>
                </tr>
<tr>
                    <td>máŋggat</td>
                    <td>máŋggaid</td>
                    <td>máŋgggaide</td>
                    <td>máŋggain</td>
                    <td>máŋggaiguin</td>
                </tr>
                <tr>
                    <td>moattit</td>
                    <td>mottiid</td>
                    <td>mottiide</td>
                    <td>mottiin</td>
                    <td>mottiiguin</td>
                </tr>
<tr>
                    <td>gallit</td>
                    <td>galliid</td>
                    <td>galliide</td>
                    <td>gálliin</td>
                    <td>gálliiguin</td>
                </tr>



            </table>

        
        </section>

<section>
<title>Goallosvuođđologut</title>

<p>Sámegielas leat máŋga goalloslohkosánit. Olles logežiin, čuđiin ja duháhiin leat guokte lađđasa, omd. <code>guokte/logi, vihtta/čuođi, gávcci/duhát</code>. Loguin  11-19 leat golbma lađđasa, omd. <code>guokte/nuppe/lohkái, čieža/nuppe/lohkái</code>. Dán minstara sáhttá maid geavahit loguide 21 ja bajás, omd. <code>čieža/goalmmát/lohkái</code> (27). Dát lea boares lohkanvuohki. Dáid loguid dábálaččamus minsttar lea dattetge ahte dadjá logežiid vuosttažin, ja dan maŋŋil ovttežiid: <code>guokte/logi/čieža</code> (27). Goallosvuođđologut earránit eará nomeniind maid dainna ahte ovttaidlogus leat objeaktahápmi ja nominatiivahápmi ovttaláganat.</p>

<p>Goalloslohkosániin sojahuvvo maŋimuš lađas kásusiid mielde, omd. <code>Mun válddán 'čiežalogiguhtta'. 'Gávccilogiguđas' ledjen mun ain vuođđoskuvllas</code>. Go goalloslohkosániin leat guookte dahje golbma lađđasa, sojahuvvojit maid vuosttaš ja nubbi lađđasat, sierra njuolggadusaid mielde. Olles logežiin, čuđiin ja duháhiin sojahuvvo vuosttaš lađas seammá kásusis go nubbi lađas, earret ovttaidlogu lokatiivvas ja illatiivvas, main vuosttaš lađas lea ovttaidlogu genitiivvas. Máŋggaidlogu illatiivvas ja komitatiivvas sáhttá vuosttaš lađas maid leat máŋggaidlogu akkusatiivvas/genitiivvas.</p>
<ul><li> <code>Lohkagoađán jitnosit 'golmma/logi' rájes.</code></li>
<li><code> In ollen guhkkelii go 'golmma/lohkái'.</code></li>
<li><code> Mun álggán 'viđain/logiin'.</code></li>
<li><code> Rehkenasttán 'guvttiid/logiiguin'.</code></li>
<li><code> Rehkenasttán 'guvttiiguin/logiiguin'</code>. </li></ul><p></p>

<p>Goallosohkosániin 11-19, ja lohkosániin boares lohkanvuogi mielde, sojahuvvo '-lohkái'-geažus seammáládje go 'logi' eanaš kásusiin. Ovttaidlogu nominatiivvas ja akkusatiivvas geavahuvvo '-lohkái'-geažus. Eará lađđasat eai sojahuvvo. Vuosttaš lađas lea dábálaččat ovttaidlogu nominatiivvas. Ovttaidlogu illatiivvas ja lokatiivvas lea vuosttaš lađas ovttaidlogu genetiivvas. Go maŋimuš lađas lea ovttaidlogu komitatiivvas dahje máŋggaidlogu lokatiivvas, de sojahuvvo vuosttaš lađas seammá kásusa mielde, omd. </p>
<ul><li><code>Logan 'viđa/nuppe/logi' rádjái.</code></li>
<li><code> In ollen guhkkelii go 'viđa/nuppe/lohkái'. </code></li>
<li><code>Gal 'viđain/nuppe/logiin' birge.</code></li>
<li><code> Gal 'vihtta/nuppe/logiiguin' birge</code>.</li></ul><p></p>
<p>Eará goallosloguin sojahuvvo dábálaččat dušše maŋimuš lađas. Vuosttaš ja nubbi lađas lea ovttaidlogu nominatiivvas. Ovttaidlogu komitatiivvas ja máŋggaidlogu lokatiivvas buot golbma lađđasa kongruerejit: </p>
<ul><li><code>Logan 'guokte/logi/golmma' rádjái.</code></li>
<li><code> In ollen guhkkelii go 'guokte/logi/golbmii'.</code></li>
<li><code> Gal 'guvttiin/logiin/golmmain' birge</code>.</li></ul> 
<p>Goallosloguin main leat máŋga lađđasa, sojahuvvo dušše maŋimuš lađas: <code>Gal 'vihtta/duhát/guokte/čuođi/golmmain' birge</code>.</p>

<table>
                <tr>
                    <td colspan="4"><strong>Ovttaidlohku</strong></td>
                </tr>
                <tr>
                    <td>Nom./Akk.</td>
                    <td>guokte/logi</td>
                    <td>guokte/nuppe/lohkái</td>
                    <td>guokte/logi/golbma</td>
                </tr>
                <tr>
                    <td>Gen.</td>
                    <td>guovtte/logi</td>
                    <td>guovtte/nuppe/logi</td>
                    <td>guokte/logi/golmma</td>
                    </tr>
                <tr>
                    <td>Ill.</td>
                    <td>guovtte/lohkái</td>
                    <td>guovtte/nuppe/lohkái</td>
                    <td>guokte/logi/golbmii</td>
                </tr>
                <tr>
                    <td>Lok.</td>
                    <td>guovtte/logis</td>
                    <td>guovtte/nuppe/logis</td>
                    <td>guokte/logi/golmmas</td>
                </tr>
                <tr>
                    <td>Kom.</td>
                    <td>guvttiin/logiin</td>
                    <td>guvttiin/nuppe/logiin</td>
                    <td>guvttiin/logiin/golmmain</td>
                </tr>
<tr>
                    <td>Essiiva</td>
                    <td>guoktin/lohkin, guoktin/login</td>
                    <td>guokte/nuppe/lohkin, guokte/nuppe/login</td>
                    <td>guokte/logi/golbman</td>
                </tr>
</table>
<p></p>
<table>
                <tr>
                    <td colspan="4"><strong>Maŋggaidlohku</strong></td>
                </tr>
                <tr>
                    <td>Nom</td>
                    <td>guovttit/logit</td>
                    <td>guokte/nuppe/logit</td>
                    <td>guokte/logi/golmmat</td>
                </tr>
                <tr>
                    <td>Akk./Gen.</td>
                    <td>guvttiid/logiid</td>
                    <td>guokte/nuppe/logiid</td>
                    <td>guokte/logi/golmmaid</td>
                    </tr>
                <tr>
                    <td>Ill.</td>
                    <td>guvttiid/logiide, guvttiide/logiide</td>
                    <td>guokte/nuppe/logiide</td>
                    <td>guokte/logi/golmmaide</td>
                </tr>
                <tr>
                    <td>Lok.</td>
                    <td>guvttiin/logiin</td>
                    <td>guvttiin/nuppe/logiin</td>
                    <td>guvttiin/logiin/golmmain</td>
                </tr>
                <tr>
                    <td>Kom.</td>
                    <td>guvttiid/logiiguin, guvttiiguin/logiiguin</td>
                    <td>guokte/nuppe/logiiguin</td>
                    <td>guokte/logi/golmmaiguin</td>
                </tr>
</table>

 </section>

<section>
<title>Ortnetlogut ja čoahkkelogut</title>
<p>Juohke vuođđologus sáhttá ráhkadit ortnetlogu, earret 'moadde'- ja 'máŋga'-sániin. Ortnetlogut hábmejuvvojit dábálaččat go lasiha '-át'-gehčosa ovttaidlogu genetiivahapmái. Gehčosa sáhttá maid lasihit goalloslaguide. <code>njealját, guđát, viđát, logát, čieža/nuppe/logát</code>. Spiehkastagat leat 'vuosttaš', 'nubbi', 'goalmmát' ja 'čihččet'.</p>
<p>Eanaš ortnetlogut sojahuvvojit bárahisstávvalsubstantiivan. Spiehkastat lea 'nubbi', mii sojahuvvo bárrastávvalsubstantiivan. Eará ortnetloguin ii leat dássemolsašupmi, ja eai sojahuvvoge go leat attribuhtta substantiivii: </p>
<ul><li><code> Dá lea 'vuosttaš'. Mun oainnán 'vuosttažiid'.</code></li>
<li><code> Dá lea 'goalmmát'. Mun válddán 'goalmmáda'.</code></li>
<li><code> Mun válddán 'goalmmát' girjji. 'Viđát' siiddus čuožžu eambbo dan birra</code>. </li></ul>
<p>Čoahkkelogut ráhkaduvvojit go lasiha '-s'-gehčosa vuo@@ologu ovttaidlogu genetiivahápmái . Čoahkkelogut muitalit galle olbmuin lea sáhka. <code>golmmas, njealjis, viđas, guđas</code>. Čoahkkelogut leat substantiivvat ja sojahuvvojit bárahisstávvalsubstantiivan. Dain lea dássemolsašupmi, geahnohis dássi i ovttaidlogu nominatiivvas ja essiivas, ja gievrras dássi muđui:</p>
<ul><li> <code>'Guovttis' leat boahtán. Mun oainnán 'guoktása'. </code></li>
<li><code>'Golmmas' sihtet gáfe. Attán 'golbmasii' gáfe</code>. </li></ul>
</section>

<section>
<title>Dábálaš suorggideamit lohkosániin</title>
<p>Vuođđologuin sáhttá ráhkadit ođđa sániid, sihke substantiivva ja advearbba. Jus lasiha '-eš'-gehčosa vuođđologu geahnohis dássái, de oažžu substantiivva. Fuobmá ahte geažus dagaha ahte diftoŋga njuolgá: <code>ovtteš, guvtteš, golmmeš, logeš</code>.Dát lea dábálaš vuohki čujuhit loguide go speallá koarttaid. <code>Mus leat njeallje 'ovcceža'</code>. </p>
<p>Jus lasiha '-ii' lohkosáni gievrras dássái, de šaddá advearban mat máksá "nu ollu gerddiid". Hápmi sullástahttá ovttaidlogu illatiivva, muhto leat erohusat. Fuobmá ahte geažus dagaha ahte diftoŋga njuolgá, nu ahte 'guokte'- ja 'njeallje'-sániid ovttaidlogu illatiiva eai leat seammáláganat go dát advearbbat.</p>
<ul><li> <code>Lean 'golbmii' leamaš olgoriikkas</code>.</li>
<li> <code>Son lea 'guktii' dán kurssa váldán</code>.</li>
<li> <code>Ledjen 'njelljii' doaktára luhtte ovdal go dearvvašnuvven</code>.</li></ul>
</section>



<section>
<title>Enkle Lohkosánit attribuhttan substantiivii</title>
<p>Go lohkosátni lea ovttas substantiivvain seammá cealkkalahtus, de leat sierra njuolggadusat dasa mo dat kongruerejit. Jus cealkkalahttu lea nominatiivvas, de lea lohkosátni nominatiivvas. Sátne mii čuovvu lohkosáni, lea ovttaidlogu genitiivvas. <code>Mus leat 'golbma beatnaga'</code>. Muhto sátni mii čuovvu 'okta', lea ovttaidlogu nominatiivvas: <code>Mus lea 'okta beana'</code>.</p>
<p>Fuobmá ahte substantiiva lea ovttaidlogus, vaikko lea máŋgga áššis sáhka. Maŋggaidlohku geavahuvvo dušše máŋggaidlohkosubstantiivvaide. Dat leat sánit nugo basit, heajat ja sánit mat čujuhit báraide (suohkut, buvssat jnv.). Go substantiiva lea máŋggaidlohkosátni, ja cealkkalahttu galgá leat nominatiivvas, de leat sihke Lohkosátni ja substantiiva máŋggaidlogu nominatiivvas: <code>Girkus leat odne 'golmmat heajat'</code>. </p>
<p>Eará kásusiin kongruerejit lohkosátni ja substantiiva. Lohkosátni sojahuvvo seammá kásusis go substantiiva, earret ovttaidlogu illatiivvas ja lokatiivvas. Dalle sojahuvvo lohkosátni ovttaidlogu genitiivvas. Máŋggaidlogu illatiivvas ja komitatiivvas sáhttá lohkosátni maid leat máŋggaidlogu genitiivvas. Fuobmá ahte ortnetlogut 'nubbi' čuovvu seammá kongrueansanjuolggadusaid:</p>
<ul>
<li> <code>Mun čálán 'guokte reivve'.</code></li><li><code> Mun lean ožžon 'máŋgga oahppis' rámi.</code></li><li><code> Skuvla lea sádden 'viđa studentii' árvosániid.</code></li><li><code> Bija 'nuppi juolgái' suohku.</code></li><li><code> Son lea 'logiid fáhcaid' juo láhppán. </code></li><li><code>Čálán 'logiide fáhcaide' namaid.</code></li><li> <code>Čálán 'logiid fáhcaide' namaid. </code></li><li><code>Ii 'máŋggaiguin sabehiiguin' goastta gosage.</code></li><li><code> Ii 'máŋggaid sabehiiguin' goastta gosage</code>.</li></ul>
<p></p>
<table>
                <tr>
                    <td colspan="3"><strong>Lohkosátni attribuhttan substantiivii</strong></td>
                </tr>
                <tr>
                    <td></td>
                    <td><strong>Ovttaidlohku</strong></td>
                    <td><strong>Maŋggaidlohku</strong></td>
                </tr>
                <tr>
                    <td>Nom.</td>
                    <td>guokte fáhca</td>
                    <td>guovttit fáhcat</td>
                </tr>
                <tr>
                    <td>Akk.</td>
                    <td>guokte fáhca</td>
                    <td>guvttiid fáhcaid</td>
                </tr>
                <tr>
                    <td>Gen.</td>
                    <td>guovtti fáhca</td>
                    <td>guvttiid fáhcaid</td>
                </tr>

                <tr>
                    <td>Ill.</td>
                    <td>guovtti fáhccii</td>
                    <td>guvttiid fáhcaide, guvttiide fáhcaide</td>
                </tr>
                <tr>
                    <td>Lok.</td>
                    <td>guovtti fáhcas</td>
                    <td>guvttiin fáhcain</td>
                </tr>
                <tr>
                    <td>Kom.</td>
                    <td>guvttiin fáhcain</td>
                    <td>guvttiid fáhcaiguin, guvttiiguin fáhcaiguin</td>
                </tr>
                <tr>
                    <td>Essiiva</td>
                    <td>guoktin fáhccan</td>
                    <td></td>
                </tr>
            </table> 

</section>


<section>
<title>Goalloslohkosánit attribuhttan substantiivii</title>
<p>Go lohkosátni lea ovttas substantiivvain seammá cealkkalahtus, de leat sierra njuolggadusat dasa mo dat kongruerejit. Jus cealkkalahttu lea nominatiivvas, de lea lohkosátni nominatiivvas. Sátne mii čuovvu lohkosáni, lea ovttaidlogu genitiivvas. Goalloslohkosániin main lea '-lohkái'- ja '-logi'-gehčosat, lea sierra attribuhttahápmi man geažus lea '-lot'. <code>Mun lean ožžon 'guoktenuppelot rávddu'. Son lea jávkan 'golbmalot diimmu'</code>.</p>
<p>Fuobmá ahte substantiiva lea ovttaidlogus, vaikko lea sáhka eanet biergasiin. Ovddalbeal substantiivva ovttaidlogus geavahuvvo dábálaččat dušše '-lot'-geažus. Gehčosat '-lohkái' ja '-logi' sáhttet geavahuvvot dušše muhtun kásusiin. '-lohkái' sáhttá geavahuvvot nominatiivvas ja akkusatiivvas. '-logi'-geažus sáhttá geavahuvvot nominatiivvas, akkusatiivvas ja genitiivvas. Fuobmá ahte dat dalle čujuha olles logežiidda, ja ii leat sojahuvvon hápmi '-lohkái'-gehčosis.</p>
<p>Nominatiiva:</p> <ul><li><code>Dá leat 'golbmanuppelot silbaboalu'.</code></li><li><code> Dá leat 'golbmanuppelohkái silbaboalu'.</code></li><li><code> Dá leat 'golbmalot silbaboalu'.</code></li><li><code> Dá leat 'golbmalogi silbaboalu'</code></li></ul>
<p>Akkusatiiva:</p> <ul><li><code>Oasttán 'golbmanuppelot silbaboalu'.</code></li><li><code> Oasttán 'golbmanuppelohkái silbaboalu'.</code></li><li><code> Oasttán 'golbmalot silbaboalu'.</code></li><li><code> Oasttán 'golbmalogi silbaboalu'</code>.</li></ul>
<p>Genitiiva: </p> <ul><li><code>Dá leat 'golmmanuppelot silbaboalu' lávggastagat. </code></li><li><code>Dá leat 'golmmalot silbaboalu' lávggastagat.</code></li><li><code> Dá leat 'golmmalogi silbaboalu' lávggastagat</code>. </li></ul>
<p></p><p>Otnon attribuhttahápmi ii dárbbaš sojahit ovddabeal substantiivva, beroškeahttá makkár kásusis substantiivvas lea: </p> <ul><li><code>Mun čálán 'guoktenuppelot reivve'.</code></li><li><code> Skuvla lea sádden 'vihttanuppelot studentii' árvosániid.</code></li><li><code> Son lea 'vihttalot niibbi' juo láhppán. </code></li><li><code>Son lea ságastallan 'vihttanuppelot' studeanttain. </code></li><li><code>Oahpaheaddji bođii girkui 'guoktelot' ohppiin</code>.</li></ul>
<p></p>
<p>Vuosttaš lađđasa sáhttá sojahit substantiivva mielde. Dan sojaha dalle seammá kásusis go substantiivva, earret ovttaidlogu illatiivvas ja lokatiivvas. Dalle sojahuvvo lohkosátni ovttaidlogu genitiivvas: </p> <ul><li><code>Mun čálán 'guoktenuppelot reivve'. </code></li><li><code>Skuvla lea sádden 'viđanuppelot studentii' árvosániid. </code></li><li><code> Son lea 'vihttalot niibbi' juo láhppán.</code></li><li><code> Son lea ságastallan 'viđainnuppelot studeanttain'. </code></li><li><code>Oahpaheaddji bođii girkui 'viđainlot ohppiin'</code>.</li></ul>
<p></p>
<table>
                <tr>
                    <td colspan="3"><strong>Ovttaidlohku</strong></td>
                </tr>
                <tr>
                    <td>Nom./Akk.</td>
                    <td>guoktenuppelot fáhca</td>
                    <td>guoktelot fáhca</td>
                </tr>
                <tr>
                    <td>Gen.</td>
                    <td>guovttenuppelot fáhca</td>
                    <td>guovttelot fáhca</td>
                </tr>

                <tr>
                    <td>Ill.</td>
                    <td>guovttenuppelot fáhccii</td>
                    <td>guovttelot fáhccii</td>
                </tr>
                <tr>
                    <td>Lok.</td>
                    <td>guovttenuppelot fáhcas</td>
                    <td>guovttelot fáhcas</td>
                </tr>
                <tr>
                    <td>Kom.</td>
                    <td>guvttiinnuppelot fáhcain</td>
                    <td>guvttiinlot fáhcain</td>
                </tr>
                <tr>
                    <td>Essiiva</td>
                    <td>guoktinnuppelot fáhccan</td>
                    <td>guoktinlot fáhccan</td>
                </tr>
            </table> 
<p></p>
            <p>Maŋggaidlohksubstantiivvat leat máŋggaidlogus lohkosáni maŋŋil. Dat leat sánit nugo basit, heajat ja sánit mat čujuhit báraide (suohkut, buvssat jnv.). Máŋggaidlogus sáhttá geavahit sihke '-lot' ja '-logi/-lohkái'. Vuosttaš lađas sojahuvvo substantiivva mielde go geavaha '-lot'-hámi. Jus geavaha '-logi/-lohkái'-hámiid, de oažžu ieš válljet sojahago vuosttaš lađđasa vai ii, muhto maŋimuš lađas galgá alo sojahuvvot substantiivva mielde. Máŋggaidlogus sojahuvvo lohkosátni substantiivva mielde buot kásusiin, earret illatiivvas ja komitatiivvas. Dalle sojahuvvo lohkosátni máŋggaidlogu akkusatiivvas/genitiivvas.</p>
            <p>Ovdamearkkat main lea '-lot':</p><ul><li> <code>Mus leat 'viđatnuppelot ulloleasttut'.></code></li><li><code> Mun vurden 'máŋggaidlot juovllaid'. </code></li><li><code>'Viđainnuppelot gápmagiin' leat vuoddagat.</code></li><li><code> Mun čuolddán vuoddagiid 'viđaidlot gápmagiidda'.</code></li><li><code> Áhkku vuoddjái márkaniidda 'viđaidlot gápmagiiguin'</code>.</li></ul><p></p>
            <p>Ovdamearkkat main lea '-logi/lohkái' ja vuosttaš lađas ii sojahuvvo: </p><ul><li><code>Mus leat 'vihttanuppelogit ulloleasttut'.</code></li><li><code> Mun vurden 'máŋgalogiid juovllaid'.</code></li><li><code> 'Vihttanuppelogiin gápmagiin' leat vuoddagat.</code></li><li><code> Mun čuolddán vuoddagiid 'vihttalogiid gápmagiidda'.</code></li><li><code> Áhkku vuoddjái márkaniidda 'vihttalogiid gápmagiiguin'</code>.</li></ul><p></p>

            <p>Ovdamearkkat main lea 'logi/lohkái' ja vuosttaš lađas sojahuvvo:</p><ul><li> <code>Mus leat 'viđatnuppelogit ulloleasttut'.</code></li><li><code> Mun vurden 'máŋggaidlogiid juovllaid'. </code></li><li><code>'Viđainnuppelogiin gápmagiin' leat vuoddagat.</code></li><li><code> Mun čuolddán vuoddagiid 'viđaidlogiid gápmagiidda'.</code></li><li><code> Áhkku vuoddjái márkaniidda 'viđaidlogiid gápmagiiguin'</code>.</li></ul><p></p>


<table>
                <tr>
                    <td colspan="3"><strong>Maŋggaidlohku, -lohkái/-logi, vuosttaš lađa sojahuvvo</strong></td>
                </tr>
                    <tr>
                    <td>Nom</td>
                    <td>guovttitnuppelogit fáhcat</td>
                    <td>guovttitlogit fáhcat</td>
                </tr>
                <tr>
                    <td>Akk./Gen.</td>
                    <td>guvttiidnuppelogiid fáhcaid</td>
                    <td>guvttiidlogiid fáhcaid</td>
                </tr>

                <tr>
                    <td>Ill.</td>
                    <td>guvttiidnuppelogiid fáhcaide</td>
                    <td>guvttiidlogiid fáhcaide</td>
                </tr>
                <tr>
                    <td>Lok.</td>
                    <td>guvttiinnuppelogiin fáhcain</td>
                    <td>guvttiinlogiin fáhcain</td>
                </tr>
                <tr>
                    <td>Kom.</td>
                    <td>guvttiidnuppelogiid fáhcaiguin</td>
                    <td>guvttiidlogiid fáhcaiguin</td>
                </tr>
                <tr>
                    <td>Essiiva</td>
                    <td>guovttitnuppelogin fáhccan</td>
                    <td>guoktinlogin fáhccan</td>
                </tr>
            </table> 
            
            <p></p>
            
            <table>
                <tr>
                    <td colspan="3"><strong>Maŋggaidlohku, -lohkái/-logi, vuosttaš lađas ii sojahuvvo</strong></td>
                </tr>
                    <tr>
                    <td>Nom</td>
                    <td>guoktenuppelogit fáhcat</td>
                    <td>guoktelogit fáhcat</td>
                </tr>
                <tr>
                    <td>Akk./Gen.</td>
                    <td>guoktenuppelogiid fáhcaid</td>
                    <td>guoktelogiid fáhcaid</td>
                </tr>

                <tr>
                    <td>Ill.</td>
                    <td>guoktenuppelogiid fáhcaide</td>
                    <td>guoktelogiid fáhcaide</td>
                </tr>
                <tr>
                    <td>Lok.</td>
                    <td>guoktenuppelogiin fáhcain</td>
                    <td>guoktelogiin fáhcain</td>
                </tr>
                <tr>
                    <td>Kom.</td>
                    <td>guoktenuppelogiid fáhcaiguin</td>
                    <td>guoktelogiid fáhcaiguin</td>
                </tr>
                <tr>
                    <td>Essiiva</td>
                    <td>guoktenuppelogin fáhccan</td>
                    <td>guoktelogin fáhccan</td>
                </tr>
            </table> 
            
            <p></p>

            <table>
                <tr>
                    <td colspan="3"><strong>Maŋggaidlohku, -lot</strong></td>
                </tr>
                    <tr>
                    <td>Nom</td>
                    <td>guovttitnuppelot fáhcat</td>
                    <td>guovttitlot fáhcat</td>
                </tr>
                <tr>
                    <td>Akk./Gen.</td>
                    <td>guvttiidnuppelot fáhcaid</td>
                    <td>guvttiidlot fáhcaid</td>
                </tr>

                <tr>
                    <td>Ill.</td>
                    <td>guvttiidnuppelot fáhcaide</td>
                    <td>guvttiidlot fáhcaide</td>
                </tr>
                <tr>
                    <td>Lok.</td>
                    <td>guvttiinnuppelot fáhcain</td>
                    <td>guvttiinlot fáhcain</td>
                </tr>
                <tr>
                    <td>Kom.</td>
                    <td>guvttiidnuppelot fáhcaiguin</td>
                    <td>guvttiidlot fáhcaiguin</td>
                </tr>
                <tr>
                    <td>Essiiva</td>
                    <td>guovttitnuppelot fáhccan</td>
                    <td>guoktinlot fáhccan</td>
                </tr>
            </table> 

</section>






<p class="last_modified" >Last changed: $Id: logut.xml,v 1.6 2009/03/02
	lene Exp $
                </p>

  </body>
</document>





 
