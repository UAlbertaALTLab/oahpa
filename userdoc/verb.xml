<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Vearbbat</title>
  </header>

  <body>
    <p>Ruovttoluotta <a href="grammatihkka.html">grammatihka váldosiidui</a>.  </p>
 
<p><strong>Vearba</strong> muitala mii dáhpáhuvvá dahje mii dahkkojuvvo.</p>

 
<section>
<title>Máttatiippat</title>

<p>Vearbbaid sojaheapmi lea das gitta makkár mátta sánis lea. Mii geahččat galle stávvala leat sáni maŋimuš távttas. <strong>Tákta</strong> lea stávvaljoavku man vuosttaš stávval lea deaddostávval. Sániin <code>rehke-nastit</code> ja <code>muitališ-goahtit</code> leat goappašiin guokte távtta, vaikko stávvallogut eai leat seammá. <code>láibut</code>-vearbbas lea fas dušše okta tákta.  </p>


<p><strong>Bárrastávvalvearbbaid</strong> maŋimuš távttas leat guokte stávvala. Infinitiivvageažus lea '-at', '-it' dahje '-ut': <code>boahtit mannat lávlut rehkenastit muitališgoahtit</code> . Vearbbain lea dássemolsašupmi.  </p> 
<p><strong>Bárahisstávvalvearbbaid</strong> maŋimuš távttas leat golbma stávvala. Infinitiivvageažus lea álo '-it':<code> muitalit boradit</code>. Vearbbain ii leat dássemolsašupmi. </p>
<p><strong>Kontrákšuvdnavearbbaid</strong> maŋimuš távttas leat guokte stávvala. Infinitiivvageažus lea '-át', '-et' dahje '-ot':<code> diŋgot čohkkát fárret</code>. Vearbbain ii leat dássemolsašupmi, ja daid sojahit sullii seammáládje go bárrastávvalvearbbaid, muhto muhtin sojahanhámit leat seammáláganat go bárahisstávvalvearbbain: <code>moai 'diŋgojetne', sii 'diŋgojit', mun 'diŋgojin', don 'diŋgojit', sii 'diŋgojedje' </code>.  </p>

</section>

<section>
<title>Diftoŋganjuolgan</title>

<p>Távtta nuppi stávvala vokála sáhttá báidnit vuosttaš stávvala diftoŋgga. Diftoŋga rievdá monoftoŋgan (eaŋkilvokálan), go nuppi stávvala vokála lea:</p>
<ul>
<li>- 'ii', omd. <code> diđii (diehtit) </code></li>
<li>- 'e' ja 'o', omd. <code>dihten (diehtit), ožžon (oažžut)</code>, muhto ii biehttalanhámis: <code> in 'dieđe', in 'oaččo'</code> </li>
</ul>
</section>

<section>
<title>Dássemolsašuddan</title>

<p>Konsonántajoavku mii lea maŋimuš távtta vuosttaš ja nuppi stávvala gaskkas, molsašuddá dábálaččat, omd. "diehtit - dieđán". <strong>Gievrras dássi</strong> lea omd. infinitiivvas ja preseanssa máŋggaidlogus . <strong>Geahnohis dássi</strong> lea fas omd. bárrastávvalvearbbaid biehttalanhámis. Dušše bárrastávvalvearbbain lea dássemolsašupmi.</p>

<p>
Dás leat dássemolsašuddanovdamearkkat - gievrras dássi gurut bealde, geahnohis dássi olgešbealde. Fuobmá ahte go 'i'-bustávva boahtá vokála maŋis, de dat adnojuvvo konsonántan (-j-) ja gullá dan dihte konsonántajovkui:</p>
<ul>
<li>ma<strong>nn</strong>at - ma<strong>n</strong>an, oa<strong>đđ</strong>it - oa<strong>đ</strong>án, ba<strong>ss</strong>at - ba<strong>s</strong>an, ba<strong>ll</strong>at - ba<strong>l</strong>an </li>
<li>lá<strong>ib</strong>ut - lá<strong>ibb</strong>ui, lá<strong>vl</strong>ut - lá<strong>vll</strong>un, oa<strong>st</strong>it - oa<strong>stt</strong>án </li>
<li>oa<strong>gg</strong>ut - oa<strong>kk</strong>un </li>
<li>bo<strong>tn</strong>it - bo<strong>n</strong>án, vuo<strong>dj</strong>it - vuo<strong>j</strong>án, já<strong>pm</strong>it - já<strong>m</strong>án </li>
<li>bu<strong>kt</strong>it - bu<strong>vtt</strong>án, ha<strong>ks</strong>it - ha<strong>vss</strong>án </li>
<li>da<strong>hk</strong>at - da<strong>g</strong>an, bá<strong>hč</strong>it - bá<strong>ž</strong>án </li> 
</ul>
<p></p>
<p>Dás sáhtát lohkat eanet <a href="stadieveksling.html">dássemolsašumi birra</a></p>

</section>

<section>
<title>Finihtta vearba ja kongruensa</title>
<p>Finihtta vearba lea sojahuvvon persovnna ja logu mielde.   
</p>
<p>
Lea kongrueansa (ovttahápmásašvuohta) subjeavtta ja finihtta vearbba gaskkas: <code>'mun boađán', 'don boađát',  'mun boađán' - 'sii boađášedje'</code>.
</p>
</section>

<section>
<title>Infinihtta vearbbat</title>
<p>eai sojahuvvo persovnna ja logu mielde, omd.  </p>
<ul>
<li>infinitiiva (vearbba vuođđohápmi): <code>Dii fertebehtet 'boahtit' áiggil.</code></li>
<li>perfeavtta partisihppa: <code>Soai leaba juo 'boradan'.</code></li>
<li><code>Máret lea 'leamaš' olgoriikkas.</code></li>
<li>vearbbaid biehttalanhápmi, preseansa ja preterihtta:</li>
<li><code>Mun in 'boađe' ihttin, ja lean gullan ahte earátge eai 'boađe'.</code></li>
<li><code>Mii eat 'leat' olgoriikkas.</code></li>
<li><code>Doai eahppi 'lean' olgoriikkas diibmá.</code></li>
<li>aktio essiiva: <code>Mun ledjen 'oađđime', go telefovdna riŋgii.</code></li>
</ul>
<p> Dain lea seammahat hápmi beroškeahttá cealkaga subjeavttas. Dat geavahuvvojit ovttas veahkkevearbbain, mii sojahuvvo persovnna ja logu mielde. Perfeavtta partisihppa lea dábálaččat seammalágan go biehttalanhámi preterihtta. Spiehkastahkan lea 'leat'-vearba, mas perfeavtta partisihppa lea  <code>'leamaš'</code>, ja biehttalanhámi preterihtta lea <code>'lean'</code>.</p>
</section>

<section>
<title>Transitiiva ja intransitiiva</title>

<p>Transitiiva vearba váldá objeavtta mii lea akkusatiivvas. <code> Mun 'boran' láibbi.</code> Intransitiiva vearba ii váldde objeavtta mii lea akkusatiivvas, omd. <code>mannat</code>. 
</p>  
</section>

<section>
<title>Modus</title>
<p>Vearbahápmi mii almmuha hubmi oainnu cealkaga sisdoalu hárrái. Sámegielas leat njeallje modusa.</p>
<p>indikatiiva (duohtavuohki): <code>Mun 'boađán' ihttin.</code></p>
<p>imperatiiva (gohččunvuohki): <code>'Boađe' donge!</code></p>
<p>konditionála (eaktovuohki): <code>Ii ábut vaikko politiijat 'boađášedje'. </code></p> 
<p>potentiála (veadjinvuohki): <code>In dieđe 'bođeža' go juovlastállu.</code> </p>

</section>


<section>
<title>Indikatiiva</title>
<p>Indikatiiva lea vearbba duohtavuohki - omd.<code> boađát, it boahtán</code>. Dá lea indikatiivva preseansa ja preterihtta: </p>


</section>


<section>
<title>Preseansa (dálá áigi)</title>

<p>Bárrastávvalvearbbaid maŋimuš távttas leat guokte stávvala, ja geažus lea '-at', '-it' dahje '-ut'. Bárrastávvalvearbbain lea dássemolsašupmi:</p>

<table>
<tr><td colspan="4"><strong>Bárrastávvalvearbbat - preseansa</strong>  - geahnohis dássi lea suivejuvvon</td></tr>
<tr><td>Persovdna</td><td><strong>viehkat</strong></td><td><strong>diehtit</strong></td><td><strong>goarrut</strong></td></tr>
<tr><td class="small">mun</td><td class="lightshadow">viegan</td><td class="lightshadow">dieđán</td><td class="lightshadow">goarun</td></tr>
<tr><td class="small">don</td><td class="lightshadow">viegat</td><td class="lightshadow">dieđát</td><td class="lightshadow">goarut</td></tr>
<tr><td class="small">son</td><td>viehká</td><td>diehtá</td><td>goarru</td></tr>
<tr><td class="small">moai</td><td class="fattop">vihke</td><td class="fattop">dihte</td><td class="fattop">gorro</td></tr>
<tr><td class="small">doai</td><td>viehkabeahtti</td><td>diehtibeahtti</td><td>goarrubeahtti</td></tr>
<tr><td class="small">soai</td><td>viehkaba</td><td>diehtiba</td><td>goarruba</td></tr>
<tr><td class="small">mii</td><td class="fattop">viehkat</td><td class="fattop">diehtit</td><td class="fattop">goarrut</td></tr>
<tr><td class="small">dii</td><td>viehkabehtet</td><td>diehtibehtet</td><td>goarrubehtet</td></tr>
<tr><td class="small">sii</td><td>vihket</td><td>dihtet</td><td>gorrot</td></tr>
</table> 

<p></p>
<p>Bárahisstávvalvearbbaid maŋimuš távttas leat okta dahje golbma stávvala. Ii leat dássemolsašupmi:</p>
<table>
<tr><td colspan="3"><strong>Bárahisstávvalvearbbat - preseansa</strong></td></tr>
<tr><td>Persovdna</td><td><strong>muitalit</strong></td><td><strong>leat</strong></td></tr>
<tr><td class="small">mun</td><td>muitalan</td><td>lean</td></tr>
<tr><td class="small">don</td><td>muitalat</td><td>leat</td></tr>
<tr><td class="small">son</td><td>muitala</td><td>lea</td></tr>
<tr><td class="small">moai</td><td class="fattop">muitaletne</td><td class="fattop">letne</td></tr>
<tr><td class="small">doai</td><td>muitaleahppi</td><td>leahppi</td></tr>
<tr><td class="small">soai</td><td>muitaleaba</td><td>leaba</td></tr>
<tr><td class="small">mii</td><td class="fattop">muitalit, muitalat</td><td class="fattop">leat</td></tr>
<tr><td class="small">dii</td><td>muitalehpet</td><td>lehpet</td></tr>
<tr><td class="small">sii</td><td>muitalit</td><td>leat</td></tr>
</table> 

<p></p>
<p>Kontrakšuvdnavearbbain leat guokte stávvala, ja geažus lea '-át', '-et' dahje '-ot'. Ii leat dássemolsašupmi. Fuobmá ahte muhtun sojahemiin lasihuvvo konsonánta '-j-' ja dalle sojahuvvo vearba bárahisstávvalvearban:</p>
<table>
<tr><td colspan="4"><strong>Kontrakšuvdnavearbbat - preseansa</strong></td></tr>
<tr><td>Persovdna</td><td><strong>čohkkát</strong></td><td><strong>fárret</strong></td><td><strong>diŋgot</strong></td></tr>
<tr><td class="small">mun</td><td>čohkkán</td><td>fárren</td><td>diŋgon</td></tr>
<tr><td class="small">don</td><td>čohkkát</td><td>fárret</td><td>diŋgot</td></tr>
<tr><td class="small">son</td><td>čohkká</td><td>fárre</td><td>diŋgo</td></tr>
<tr><td class="small">moai</td><td class="fattop">čohkkájetne</td><td class="fattop">fárrejetne</td><td>diŋgojetne</td></tr>
<tr><td class="small">doai</td><td>čohkkábeahtti</td><td>fárrebeahtti</td><td>diŋgobeahtti</td></tr>
<tr><td class="small">soai</td><td>čohkkába</td><td>fárreba</td><td>diŋgoba</td></tr>
<tr><td class="small">mii</td><td class="fattop">čohkkát</td><td class="fattop">fárret</td><td>diŋgot</td></tr>
<tr><td class="small">dii</td><td>čohkkábehtet</td><td>fárrebehtet</td><td>diŋgobehtet</td></tr>
<tr><td class="small">sii</td><td>čohkkájit</td><td>fárrejit</td><td>diŋgojit</td></tr>
</table> 



</section>
<section>
<title>Preterihtta (vássán áigi)</title>
<p></p>
<p>Bárrastávvalvearbbain leat guokte stávvala maŋimuš távttas, ja geažus lea '-at', '-it' dahje '-ut'. Dain lea dássemolsašupmi:</p>
<table>
<tr><td colspan="4"><strong>Bárrastávvalvearbbat - preterihtta</strong>  - geahnohis dássi lea suivejuvvon</td></tr>
<tr><td>Persovdna</td><td><strong>viehkat</strong></td><td><strong>diehtit</strong></td><td><strong>goarrut</strong></td></tr>
<tr><td class="small">mun</td><td>vihken</td><td>dihten</td><td>gorron</td></tr>
<tr><td class="small">don</td><td>vihket</td><td>dihtet</td><td>gorrot</td></tr>
<tr><td class="small">son</td><td class="lightshadow">viegai</td><td class="lightshadow">diđii</td><td class="lightshadow">goarui</td></tr>
<tr><td class="small">moai</td><td class="lightshadow">viegaime</td><td class="lightshadow">diđiime</td><td class="lightshadow">goaruime</td></tr>
<tr><td class="small">doai</td><td class="lightshadow">viegaide</td><td class="lightshadow">diđiide</td><td class="lightshadow">goaruide</td></tr>
<tr><td class="small">soai</td><td class="lightshadow">viegaiga</td><td class="lightshadow">diđiiga</td><td class="lightshadow">goaruiga</td></tr>
<tr><td class="small">mii</td><td class="lightshadow">viegaimet</td><td class="lightshadow">diđiimet</td><td class="lightshadow">goaruimet</td></tr>
<tr><td class="small">dii</td><td class="lightshadow">viegaidet</td><td class="lightshadow">diđiidet</td><td class="lightshadow">goaruidet</td></tr>
<tr><td class="small">sii</td><td>vihke</td><td>dihte</td><td>gorro</td></tr>
</table> 

<p></p>
<p>Bárahisstávvalvearbbaid maŋimuš távttas leat okta dahje golbma stávvala. Ii leat dássemolsašupmi:</p>
<table>
<tr><td colspan="3"><strong>Bárahisstávvalvearbbat - preterihtta</strong></td></tr>
<tr><td>Persovdna</td><td><strong>muitalit</strong></td><td><strong>leat</strong></td></tr>
<tr><td class="small">mun</td><td>muitalin</td><td>ledjen</td></tr>
<tr><td class="small">don</td><td>muitalit</td><td>ledjet</td></tr>
<tr><td class="small">son</td><td>muitalii</td><td>lei, leai</td></tr>
<tr><td class="small">moai</td><td class="fattop">muitaleimme</td><td class="fattop">leimme</td></tr>
<tr><td class="small">doai</td><td>muitaleidde</td><td>leidde</td></tr>
<tr><td class="small">soai</td><td>muitaleigga</td><td>leigga</td></tr>
<tr><td class="small">mii</td><td class="fattop">muitaleimmet</td><td class="fattop">leimmet</td></tr>
<tr><td class="small">dii</td><td>muitaleiddet</td><td>leiddet</td></tr>
<tr><td class="small">sii</td><td>muitaledje</td><td>ledje</td></tr>
</table> 


<p></p>
<p>Kontrakšuvdnavearbbain leat guokte stávvala, ja geažus lea '-át', '-et' dahje '-ot'. Ii leat dássemolsašupmi. Fuobmá ahte muhtun sojahemiin lasihuvvo konsonánta '-j-' ja dalle sojahuvvo vearba bárahisstávvalvearban:</p>
<table>
<tr><td colspan="4"><strong>Kontrakšuvdnavearbbat - preterihtta</strong></td></tr>
<tr><td>Persovdna</td><td><strong>čohkkát</strong></td><td><strong>fárret</strong></td><td><strong>diŋgot</strong></td></tr>
<tr><td class="small">mun</td><td>čohkkájin</td><td>fárrejin</td><td>diŋgojin</td></tr>
<tr><td class="small">don</td><td>čohkkájit</td><td>fárrejit</td><td>diŋgojit</td></tr>
<tr><td class="small">son</td><td>čohkkái</td><td>fárrii</td><td>diŋgui</td></tr>
<tr><td class="small">moai</td><td class="fattop">čohkkáime</td><td class="fattop">fárriime</td><td>diŋguime</td></tr>
<tr><td class="small">doai</td><td>čohkkáide</td><td>fárriide</td><td>diŋguide</td></tr>
<tr><td class="small">soai</td><td>čohkkáiga</td><td>fárriiga</td><td>diŋguiga</td></tr>
<tr><td class="small">mii</td><td class="fattop">čohkkáimet</td><td class="fattop">fárriimet</td><td>diŋguimet</td></tr>
<tr><td class="small">dii</td><td>čohkkáidet</td><td>fárriidet</td><td>diŋguidet</td></tr>
<tr><td class="small">sii</td><td>čohkkájedje</td><td>fárrejedje</td><td>diŋgojedje</td></tr>
</table> 

</section>

<section>
<title>Biehttaleapmi</title>
<p>Biehttaleapmái gullet sihke biehttalanvearba ja váldovearba biehttalanhámis -  <code>in boađe, in boahtán</code>. Preterihtas lea váldovearbba biehttalanhápmi seammálágan go perfeavtta partisihppa. </p>

<table>
<tr><td colspan="6"><strong>BIEHTTALEAPMI: preseansa ja preterihtta</strong></td></tr>
<tr><td>Pers.</td><td><strong>bieht.v.</strong></td><td colspan="2"><strong>preseansa</strong></td><td colspan="2"><strong>preterihtta</strong></td></tr>
<tr><td class="small">mun</td><td>in</td><td>in boađe</td><td>in muital</td><td>in boahtán</td><td>in muitalan</td></tr>
<tr><td class="small">don</td><td>it</td><td>it boađe</td><td>it muital</td><td>it boahtán</td><td>it muitalan</td></tr>
<tr><td class="small">son</td><td>ii</td><td>ii boađe</td><td>ii muital</td><td>ii boahtán</td><td>ii muitalan</td></tr>
<tr><td class="small">moai</td><td>ean</td><td>ean boađe</td><td>ean muital</td><td>ean boahtán</td><td>ean muitalan</td></tr>
<tr><td class="small">doai</td><td>eahppi</td><td>eahppi boađe</td><td>eahppi muital</td><td>eahppi boahtán</td><td>eahppi muitalan</td></tr>
<tr><td class="small">soai</td><td>eaba</td><td>eaba boađe</td><td>eaba muital</td><td>eaba boahtán</td><td>eaba muitalan</td></tr>
<tr><td class="small">mii</td><td>eat</td><td>eat boađe</td><td>eat muital</td><td>eat boahtán</td><td>eat muitalan</td></tr>
<tr><td class="small">dii</td><td>ehpet</td><td>ehpet boađe</td><td>ehpet muital</td><td>ehpet boahtán</td><td>ehpet muitalan</td></tr>
<tr><td class="small">sii</td><td>eai</td><td>eai boađe</td><td>eai muital</td><td>eai boahtán</td><td>eai muitalan</td></tr>
</table> 



</section>

<section>
<title>Konditionála</title>
<p>Konditionála lea vearbba eaktovuohki, mii maid geavahuvvo go háliida leat várrogas dahje olmmošlaš: </p>
<ul>
<li><code> Ii ábut vaikko politiijat 'boađášedje'.</code> </li>
<li><code>'Mávssášin', jus 'gáibidivččet'. </code> </li> 
<li><code>'Livččen' ovdal boahtán, muhto ii lean dilli. </code> </li>
<li><code>Mun 'háliidivččen' hupmat duinna. </code></li>
<li><code>'Dajašin' ahte don diekko dahket boastut.</code></li>
</ul>
<p></p>
 <p>Bárrastávvalverbii lasihuvvo '-š-' + preterihttageažus: </p>

<table>
<tr><td colspan="4"><strong>Bárrastávvalvearbbat - konditionála</strong></td></tr>
<tr><td>Persovdna</td><td><strong>viehkat</strong></td><td><strong>diehtit</strong></td><td><strong>goarrut</strong></td></tr>
<tr><td class="small">mun</td><td>viegašin</td><td>dieđášin</td><td>gorošin</td></tr>
<tr><td class="small">don</td><td>viegašit</td><td>dieđášit</td><td>gorošit</td></tr>
<tr><td class="small">son</td><td>viegašii</td><td>dieđášii</td><td>gorošii</td></tr>
<tr><td class="small">moai</td><td class="fattop">viegašeimme</td><td class="fattop">dieđášeimme</td><td class="fattop">gorošeimme</td></tr>
<tr><td class="small">doai</td><td>viegašeidde</td><td>dieđášeidde</td><td>gorošeidde</td></tr>
<tr><td class="small">soai</td><td>viegašeigga</td><td>dieđášeigga</td><td>gorošeigga</td></tr>
<tr><td class="small">mii</td><td class="fattop">viegašeimmet</td><td class="fattop">dieđášeimmet</td><td class="fattop">gorošeimmet</td></tr>
<tr><td class="small">dii</td><td>viegašeiddet</td><td>dieđášeiddet</td><td>gorošeiddet</td></tr>
<tr><td class="small">sii</td><td>viegašedje</td><td>dieđášedje</td><td>gorošedje</td></tr>
</table> 

<p></p>
<p>Bárahisstávvalverbii lasihuvvo '-ivčč-' + preterihttageažus: </p>
<table>
<tr><td colspan="3"><strong>Bárahisstávvalvearbbat - konditionála</strong></td></tr>
<tr><td>Persovdna</td><td><strong>muitalit</strong></td><td><strong>leat</strong></td></tr>
<tr><td class="small">mun</td><td>muitalivččen</td><td>livččen</td></tr>
<tr><td class="small">don</td><td>muitalivččet</td><td>livččet</td></tr>
<tr><td class="small">son</td><td>muitalivččii</td><td>livččii</td></tr>
<tr><td class="small">moai</td><td class="fattop">muitalivččiime</td><td class="fattop">livččiime</td></tr>
<tr><td class="small">doai</td><td>muitalivččiide</td><td>livččiide</td></tr>
<tr><td class="small">soai</td><td>muitalivččiiga</td><td>livččiiga</td></tr>
<tr><td class="small">mii</td><td class="fattop">muitalivččiimet</td><td class="fattop">livččiimet</td></tr>
<tr><td class="small">dii</td><td>muitalivččiidet</td><td>livččiidet</td></tr>
<tr><td class="small">sii</td><td>muitalivčče</td><td>livčče</td></tr>
</table> 

<p></p>
<p>Kontrakšuvdnaverbii lasihuvvo '-š-' + preterihttageažus:</p>
<table>
<tr><td colspan="4"><strong>Kontrakšuvdnavearbbat - konditionála</strong></td></tr>
<tr><td>Persovdna</td><td><strong>čohkkát</strong></td><td><strong>fárret</strong></td><td><strong>diŋgot</strong></td></tr>
<tr><td class="small">mun</td><td>čohkkášin</td><td>fárrešin</td><td>diŋgošin</td></tr>
<tr><td class="small">don</td><td>čohkkášit</td><td>fárrešit</td><td>diŋgošit</td></tr>
<tr><td class="small">son</td><td>čohkkášii</td><td>fárrešii</td><td>diŋgošii</td></tr>
<tr><td class="small">moai</td><td class="fattop">čohkkášeimme</td><td class="fattop">fárrešeimme</td><td class="fattop">diŋgošeimme</td></tr>
<tr><td class="small">doai</td><td>čohkkášeidde</td><td>fárrešeidde</td><td>diŋgošeidde</td></tr>
<tr><td class="small">soai</td><td>čohkkášeigga</td><td>fárrešeigga</td><td>diŋgošeigga</td></tr>
<tr><td class="small">mii</td><td class="fattop">čohkkášeimmet</td><td class="fattop">fárrešeimmet</td><td class="fattop">diŋgošeimmet</td></tr>
<tr><td class="small">dii</td><td>čohkkášeiddet</td><td>fárrešeiddet</td><td>diŋgošeiddet</td></tr>
<tr><td class="small">sii</td><td>čohkkášedje</td><td>fárrešedje</td><td>diŋgošedje</td></tr>
</table> 

</section>

<section>
<title>Potentiála</title>
<p>Vearbba veadjinvuohki mii muitala ahte juoga lea vejolaš, muhto ii leat sihkkar:</p>
<ul>
<li><code>'Boražit' go mánát guoli?</code> </li>
<li><code>In dieđe 'bođeža' go juovlastállu.</code> </li>
<li><code>'Bođeš' go oahpaheaddji odne?</code></li>
<li><code>Don oaččut dan čuohte ruvdnui, go juo 'válddežat'.</code></li>
</ul>
<p></p>
<p>Bárrastávvalverbii lasihuvvo '-ž-' ja de sojahuvvo vearba seammáládje go bárahisstávvalvearba preseanssas:</p>

<table>
<tr><td colspan="4"><strong>Bárrastávvalvearbbat - potentiála</strong></td></tr>
<tr><td>Persovdna</td><td><strong>viehkat</strong></td><td><strong>diehtit</strong></td><td><strong>goarrut</strong></td></tr>
<tr><td class="small">mun</td><td>viegažan</td><td>diđežan</td><td>gorožan</td></tr>
<tr><td class="small">don</td><td>viegažat</td><td>diđežat</td><td>gorožat</td></tr>
<tr><td class="small">son</td><td>viegaža, viegaš</td><td>diđeža, diđeš</td><td>goroža, goroš</td></tr>
<tr><td class="small">moai</td><td class="fattop">viegažetne</td><td class="fattop">diđežetne</td><td class="fattop">gorožetne</td></tr>
<tr><td class="small">doai</td><td>viegažeahppi</td><td>diđežeahppi</td><td>gorožeahppi</td></tr>
<tr><td class="small">soai</td><td>viegažeaba</td><td>diđežeaba</td><td>gorožeaba</td></tr>
<tr><td class="small">mii</td><td class="fattop">viegažit, viegažat</td><td class="fattop">diđežit, diđežat</td><td class="fattop">gorožit, gorožat</td></tr>
<tr><td class="small">dii</td><td>viegažehpet</td><td>diđežehpet</td><td>gorožehpet</td></tr>
<tr><td class="small">sii</td><td>viegažit</td><td>diđežit</td><td>gorožit</td></tr>
</table> 

<p></p>
<p>Bárahisstávvalverbii lasihuvvo '-eažž-' ja de sojahuvvo vearba seammáládje go bárrastávvalvearba preseanssas:</p>
<table>
<tr><td colspan="3"><strong>Bárahisstávvalvearbbat - potentiála</strong></td></tr>
<tr><td>Persovdna</td><td><strong>muitalit</strong></td><td><strong>leat</strong></td></tr>
<tr><td class="small">mun</td><td>muitaleaččan</td><td>leaččan</td></tr>
<tr><td class="small">don</td><td>muitaleaččat</td><td>leaččat</td></tr>
<tr><td class="small">son</td><td>muitaleažžá, muitaleaš, muitaleš</td><td>leažžá, leaš, leš</td></tr>
<tr><td class="small">moai</td><td class="fattop">muitaležže</td><td class="fattop">ležže</td></tr>
<tr><td class="small">doai</td><td>muitaleažžabeahtti</td><td>leažžabeahtti</td></tr>
<tr><td class="small">soai</td><td>muitaleažžaba</td><td>leažžaba</td></tr>
<tr><td class="small">mii</td><td class="fattop">muitaleažžat</td><td class="fattop">leažžat</td></tr>
<tr><td class="small">dii</td><td>muitaleažžabehtet</td><td>leažžabehtet</td></tr>
<tr><td class="small">sii</td><td>muitaležžet</td><td>ležžet</td></tr>
</table> 

<p></p>
<p>Kontrakšuvdnaverbii lasihuvvo '-š-' ja de sojahuvvo vearba seammáládje go bárahisstávvalvearba preseanssas:</p>
<table>
<tr><td colspan="4"><strong>Kontrakšuvdnavearbbat - potentiála</strong></td></tr>
<tr><td>Persovdna</td><td><strong>čohkkát</strong></td><td><strong>fárret</strong></td><td><strong>diŋgot</strong></td></tr>
<tr><td class="small">mun</td><td>čohkkážan</td><td>fárrežan</td><td>diŋgožan</td></tr>
<tr><td class="small">don</td><td>čohkkážat</td><td>fárrežat</td><td>diŋgožat</td></tr>
<tr><td class="small">son</td><td>čohkkáža, čohkkáš</td><td>fárreža, fárreš</td><td>diŋgoža, diŋgoš</td></tr>
<tr><td class="small">moai</td><td class="fattop">čohkkážetne</td><td class="fattop">fárrežetne</td><td class="fattop">diŋgožetne</td></tr>
<tr><td class="small">doai</td><td>čohkkážeahppi</td><td>fárrežeahppi</td><td>diŋgožeahppi</td></tr>
<tr><td class="small">soai</td><td>čohkkážeaba</td><td>fárrežeaba</td><td>diŋgožeaba</td></tr>
<tr><td class="small">mii</td><td class="fattop">čohkkážit, čohkkážat</td><td class="fattop">fárrežit, fárrežat</td><td class="fattop">diŋgožit, diŋgožat</td></tr>
<tr><td class="small">dii</td><td>čohkkážehpet</td><td>fárrežehpet</td><td>diŋgožehpet</td></tr>
<tr><td class="small">sii</td><td>čohkkážit</td><td>fárrežit</td><td>diŋgožit</td></tr>
</table> 


</section>

<section>
<title>Imperatiiva</title>
<p>Vearbba gohččunvuohki.</p>

<p></p>

<table>
<tr><td colspan="4"><strong>Bárrastávvalvearbbat - imperatiiva</strong> - geahnohis dássi lea suivejuvvon</td></tr>
<tr><td>Persovdna</td><td><strong>viehkat</strong></td><td><strong>diehtit</strong></td><td><strong>goarrut</strong></td></tr>
<tr><td class="small">mun</td><td>vihkon</td><td>bohton</td><td>gorron</td></tr>
<tr><td class="small">don</td><td class="lightshadow">viega</td><td class="lightshadow">boađe</td><td class="lightshadow">goaro</td></tr>
<tr><td class="small">son</td><td>vihkos</td><td>bohtos</td><td>gorros</td></tr>
<tr><td class="small">moai</td><td class="fattop">viehkku</td><td class="fattop">boahttu</td><td class="fattop">goarru</td></tr>
<tr><td class="small">doai</td><td>viehkki</td><td>boahtti</td><td>goarru</td></tr>
<tr><td class="small">soai</td><td>vihkoska</td><td>bohtoska</td><td>gorroska</td></tr>
<tr><td class="small">mii</td><td class="fattop">vihkot</td><td class="fattop">bohtot</td><td class="fattop">gorrot</td></tr>
<tr><td class="small">dii</td><td>vihket</td><td>bohtet</td><td>gorrot</td></tr>
<tr><td class="small">sii</td><td>vihkoset</td><td>bohtoset</td><td>gorroset</td></tr>
</table> 

<p></p>
<table>
<tr><td colspan="3"><strong>Bárahisstávvalvearbbat - imperatiiva</strong></td></tr>
<tr><td>Persovdna</td><td><strong>muitalit</strong></td><td><strong>leat</strong></td></tr>
<tr><td class="small">mun</td><td>muitalehkon</td><td>lehkon</td></tr>
<tr><td class="small">don</td><td>muital</td><td>leage</td></tr>
<tr><td class="small">son</td><td>muitalehkos</td><td>lehkos</td></tr>
<tr><td class="small">moai</td><td class="fattop">muitaleadnu</td><td class="fattop">leadnu, leahkku</td></tr>
<tr><td class="small">doai</td><td>muitaleahkki</td><td>leahkki</td></tr>
<tr><td class="small">soai</td><td>muitalehkoska</td><td>lehkoska</td></tr>
<tr><td class="small">mii</td><td class="fattop">muitalehkot, muitaleatnot</td><td class="fattop">lehkot, leatnot</td></tr>
<tr><td class="small">dii</td><td>muitalehket</td><td>lehket</td></tr>
<tr><td class="small">sii</td><td>muitalehkoset</td><td>lehkoset</td></tr>
</table> 

<p></p>
<table>
<tr><td colspan="4"><strong>Kontrakšuvdnavearbbat - imperatiiva</strong></td></tr>
<tr><td>Persovdna</td><td><strong>čohkkát</strong></td><td><strong>fárret</strong></td><td><strong>diŋgot</strong></td></tr>
<tr><td class="small">mun</td><td>čohkkájehkon</td><td>fárrejehkon</td><td>diŋgojehkon</td></tr>
<tr><td class="small">don</td><td>čohkká</td><td>fárre</td><td>diŋgo</td></tr>
<tr><td class="small">son</td><td>čohkkájehkos</td><td>fárrejehkos</td><td>diŋgojehkos</td></tr>
<tr><td class="small">moai</td><td class="fattop">čohkkájeadnu, čohkkájeahkku</td><td class="fattop">fárrejeadnu, fárrejeahkku</td><td class="fattop">diŋgojeadnu, diŋgojeahkku</td></tr>
<tr><td class="small">doai</td><td>čohkkájeahkki</td><td>fárrejeahkki</td><td>diŋgojeahkki</td></tr>
<tr><td class="small">soai</td><td>čohkkájehkoska</td><td>fárrejehkoska</td><td>diŋgojehkoska</td></tr>
<tr><td class="small">mii</td><td class="fattop">čohkkájetnot, čohkkájehkot, čohkkájeahkkot, čohkkájeadnot</td><td class="fattop">fárrejetnot, fárrejehkot, fárrejeahkkot, fárrejeadnot</td><td class="fattop">diŋgojetnot, diŋgojehkot, diŋgojeahkkot, diŋgojeadnot</td></tr>
<tr><td class="small">dii</td><td>čohkkájehket</td><td>fárrejehket</td><td>diŋgoehket</td></tr>
<tr><td class="small">sii</td><td>čohkkájehkoset</td><td>fárrejehkoset</td><td>diŋgojehkoset</td></tr>
</table> 

</section>

<section>
<title>go-jearaldat</title>
<p>Go ráhkada jearaldagaid maidda sáhttá mieđihit dahje biehttalit, de lasiha 'go'-partihkkala vearbba maŋŋái: <code> Boađát go odne?  Boađátgo odne?</code> Dábálaččat vástida seammá vearbbain:  <code>In boađe. / De boađán. </code></p>
    <p>Fuobmá ahte 'go' maid sáhttá leat <a href="konjunksjoner.html"> vuollálasti konjunkšuvdna</a>.  </p>

</section>



<p class="last_modified" >Last changed: $Id: verb.xml,v 1.6 2008/05/05
	lene Exp $
                </p>

  </body>
</document>





 
