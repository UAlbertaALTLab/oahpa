<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Vearbbat</title>
  </header>

  <body>
    <p>Ruovttoluotta <a href="grammatihkka.html">grammatihka váldosiidui</a>.  </p>
 
<p><strong>Vearba</strong> muitala mii dáhpáhuvvá dahje mii dahkkojuvvo.</p>

 
<section>
<title>Máttatiippat</title>

<p>Vearbbaid sojaheapmi lea das gitta makkár mátta sánis lea. Mii geahččat galle stávvala leat sáni maŋimuš távttas. <strong>Tákta</strong> lea stávvaljoavku man vuosttaš stávval lea deaddostávval. Sániin <em class="lg_mat">rehke-nastit</em> ja <em class="lg_mat">muitališ-goahtit</em> leat goappašiin guokte távtta, vaikko stávvallogut eai leat seammá. <em class="lg_mat">láibut</em>-vearbbas lea fas dušše okta tákta.  </p>


<p><strong>Bárrastávvalvearbbaid</strong> maŋimuš távttas leat guokte stávvala. Infinitiivvageažus lea '-at', '-it' dahje '-ut': <em class="lg_mat">boahtit mannat lávlut rehkenastit muitališgoahtit</em> . Vearbbain lea dássemolsašupmi maŋimus távttas.  </p> 
<p><strong>Bárahisstávvalvearbbaid</strong> maŋimuš távttas leat golbma stávvala. Infinitiivvageažus lea álo '-it':<em class="lg_mat"> muitalit boradit</em>. Vearbbain ii leat dássemolsašupmi. </p>
<p><strong>Kontrákšuvdnavearbbaid</strong> maŋimuš távttas leat guokte stávvala. Infinitiivvageažus lea '-át', '-et' dahje '-ot':<em class="lg_mat"> diŋgot čohkkát fárret</em>. Vearbbain ii leat dássemolsašupmi, ja daid sojahit sullii seammáládje go bárrastávvalvearbbaid, muhto muhtin sojahanhámit leat seammáláganat go bárahisstávvalvearbbain: <em class="lg_mat">moai 'diŋgojetne', sii 'diŋgojit', mun 'diŋgojin', don 'diŋgojit', sii 'diŋgojedje' </em>.  </p>

</section>

<section>
<title>Diftoŋganjuolgan</title>

<p>Távtta nuppi stávvala vokála sáhttá báidnit vuosttaš stávvala diftoŋgga. Diftoŋga rievdá monoftoŋgan (eaŋkilvokálan), go nuppi stávvala vokála lea:</p>
<ul>
<li>- 'ii', omd. <em class="lg_mat"> diđii (diehtit) </em></li>
<li>- 'e' ja 'o', omd. <em class="lg_mat">dihten (diehtit), ožžon (oažžut)</em>, muhto ii biehttalanhámis: <em class="lg_mat"> in 'dieđe', in 'oaččo'</em> </li>
</ul>
</section>

<section>
<title>Dássemolsašuddan</title>

<p>Konsonántajoavku mii lea maŋimuš távtta vuosttaš ja nuppi stávvala gaskkas, molsašuddá dábálaččat, omd. "diehtit - dieđán". <strong>Gievrras dássi</strong> lea omd. infinitiivvas ja preseanssa máŋggaidlogus . <strong>Geahnohis dássi</strong> lea fas omd. bárrastávvalvearbbaid biehttalanhámis. Dušše bárrastávvalvearbbain lea dássemolsašupmi.</p>

<p>
Dás leat dássemolsašuddanovdamearkkat - gievrras dássi gurut bealde, geahnohis dássi olgešbealde. Fuobmá ahte go 'i'-bustávva boahtá vokála maŋis, de dat adnojuvvo konsonántan (-j-) ja gullá dan dihte konsonántajovkui:</p>
<ul>
<li>ma<strong>nn</strong>at - ma<strong>n</strong>an, oa<strong>đđ</strong>it - oa<strong>đ</strong>án, ba<strong>ss</strong>at - ba<strong>s</strong>an, ba<strong>ll</strong>at - ba<strong>l</strong>an </li>
<li>lá<strong>ib</strong>ut - lá<strong>ibb</strong>ui, lá<strong>vl</strong>ut - lá<strong>vll</strong>un, oa<strong>st</strong>it - oa<strong>stt</strong>án </li>
<li>oa<strong>gg</strong>ut - oa<strong>kk</strong>un </li>
<li>bo<strong>tn</strong>it - bo<strong>n</strong>án, vuo<strong>dj</strong>it - vuo<strong>j</strong>án, já<strong>pm</strong>it - já<strong>m</strong>án </li>
<li>bu<strong>kt</strong>it - bu<strong>vtt</strong>án, ha<strong>ks</strong>it - ha<strong>vss</strong>án </li>
<li>da<strong>hk</strong>at - da<strong>g</strong>an, bá<strong>hč</strong>it - bá<strong>ž</strong>án </li> 
</ul>
<p></p>
<p>Suorggiduvvon vearbbain lea dássemolsašuddan suorgásis, jus das leat guokte stávvala, nugo sániin <em class="lg_mat">dolastallat, muitaladdat</em>. Dáin sániin leat guokte távtta: ('do-la)('stal-lat) ('mui-ta)('lad-dat). Dasto lea dássemolsašuddan maŋimus távttas. Gievrras dássi lea earret eará ovttaidlogu 3. persovnnas, preseanssas, og geahnohis dássi ges earret eará ovttaidlogu 1.persovnnas, preseanssas:</p>
			<ul>
<li>dolasta<strong>ll</strong>at - dolasta<strong>ll</strong>á - dolasta<strong>l</strong>an</li>
<li>muitala<strong>dd</strong>at - muitala<strong>dd</strong>á - muitala<strong>tt</strong>án</li>
</ul>

<p>Dás sáhtát lohkat eanet <a href="stadieveksling.html">dássemolsašumi birra</a></p>

</section>

<section>
<title>Eará konsonántamolsašuddamat</title>

<p>	Bárahisstávvalvearbbain lea konsonánta loahpas <a href="verb.html#Biehttaleapmi">preseanssa biehttalanhámis</a> ja <a href="verb.html#Imperatiiva">ovttaidlogu 2. persovnna imperatiivvas</a>. Dábálaččat dát konsonánta lea seamma go infinitiivvas, muhto gávdnojit dattege spiehkastagat. Jietnadagat mat leat nuppi ja goalmmát stávvaliid gaskkas infinitiivvas, leat sáni loahpas biehttalanhámis/imperatiivvas. Davvisámegielas eai sáhte vaikko makkár konsonánttat leat sáni loahpas, ja dalle konsonánttat molsašuddet infinitiivva ja imperatiivva/biehttalanhámi gaskkas. Konsonánttat mat sáhttet leat sániid loahpas leat t, s, š, l, r ja n. Molsašuddamiid ovdamearkkat bárahisstávvalvearbbain: </p>
<ul>
<li><strong>h > t</strong>, omd. veahkehit -  (ii) veahket  </li>
<li><strong>d > t</strong>, omd. boradit - (ii) borat </li>
<li><strong>z > s</strong>, omd. smirezit - (ii) smires</li>
</ul>

<p>Sáni loahpas maid eai sáhte leat guokte konsonántta. Jus infinitiivvas leat guokte konsonántta nuppi ja goalmmát stávvaliid gaskkas, de vuosttaš konsonánta bisuhuvvo biehttalanhámis/imperatiivvas. </p>

<ul>
<li><strong>st > s</strong>, omd. oamastit - (ii) oamas</li>
<li><strong>sk > s</strong>, omd. dájáskit - (ii) dájás</li>
<li><strong>sm > s</strong>, omd. boarásmit - (ii) boarás</li>
<li><strong>št > š</strong>, omd. beroštit - (ii) beroš</li>
<li><strong>ld > l</strong>, omd. buđaldit - (ii) buđal</li>
<li><strong>lg > l</strong>, omd. jámálgit - (ii) jámál</li>
<li><strong>rd > r</strong>, omd. ipmirdit - (ii) ipmir</li>
</ul>

</section>


<section>
<title>Finihtta vearba ja kongruensa</title>
<p>Finihtta vearba lea sojahuvvon persovnna ja logu mielde.   
</p>
<p>
Lea kongrueansa (ovttahápmásašvuohta) subjeavtta ja finihtta vearbba gaskkas: <em class="lg_mat">'mun boađán', 'don boađát',  'mun boađán' - 'sii boađášedje'</em>.
</p>
</section>

<section>
<title>Infinihtta vearbbat</title>
<p>eai sojahuvvo persovnna ja logu mielde, omd.  </p>
<ul>
<li>infinitiiva (vearbba vuođđohápmi): <em class="lg_mat">Dii fertebehtet 'boahtit' áiggil.</em></li>
<li>perfeavtta partisihppa: <em class="lg_mat">Soai leaba juo 'boradan'.</em></li>
<li><em class="lg_mat">Máret lea 'leamaš' olgoriikkas.</em></li>
<li>vearbbaid biehttalanhápmi, preseansa ja preterihtta:</li>
<li><em class="lg_mat">Mun in 'boađe' ihttin, ja lean gullan ahte earátge eai 'boađe'.</em></li>
<li><em class="lg_mat">Mii eat 'leat' olgoriikkas.</em></li>
<li><em class="lg_mat">Doai eahppi 'lean' olgoriikkas diibmá.</em></li>
<li>aktio essiiva: <em class="lg_mat">Mun ledjen 'oađđime', go telefovdna riŋgii.</em></li>
</ul>
<p> Dain lea seammahat hápmi beroškeahttá cealkaga subjeavttas. Dat geavahuvvojit ovttas veahkkevearbbain, mii sojahuvvo persovnna ja logu mielde. Perfeavtta partisihppa lea dábálaččat seammalágan go biehttalanhámi preterihtta. Spiehkastahkan lea 'leat'-vearba, mas perfeavtta partisihppa lea  <em class="lg_mat">'leamaš'</em>, ja biehttalanhámi preterihtta lea <em class="lg_mat">'lean'</em>.</p>
</section>

<section>
<title>Transitiiva ja intransitiiva</title>

<p>Transitiiva vearba váldá objeavtta mii lea akkusatiivvas. <em class="lg_mat"> Mun 'boran' láibbi.</em> Intransitiiva vearba ii váldde objeavtta mii lea akkusatiivvas, omd. <em class="lg_mat">mannat</em>. 
</p>  
</section>

<section>
<title>Modus</title>
<p>Vearbahápmi mii almmuha hubmi oainnu cealkaga sisdoalu hárrái. Sámegielas leat njeallje modusa.</p>
<p>indikatiiva (duohtavuohki): <em class="lg_mat">Mun 'boađán' ihttin.</em></p>
<p>imperatiiva (gohččunvuohki): <em class="lg_mat">'Boađe' donge!</em></p>
<p>konditionála (eaktovuohki): <em class="lg_mat">Ii ábut vaikko politiijat 'boađášedje'. </em></p> 
<p>potentiála (veadjinvuohki): <em class="lg_mat">In dieđe 'bođeža' go juovlastállu.</em> </p>

</section>


<section>
<title>Indikatiiva</title>
<p>Indikatiiva lea vearbba duohtavuohki - omd.<em class="lg_mat"> boađát, it boahtán</em>. Dá lea indikatiivva preseansa ja preterihtta: </p>


</section>


<section>
<title>Preseansa (dálá áigi)</title>

<p>Bárrastávvalvearbbaid maŋimuš távttas leat guokte stávvala, ja geažus lea '-at', '-it' dahje '-ut'. Bárrastávvalvearbbain lea dássemolsašupmi:</p>

<table>
<tr><td colspan="4"><strong>Bárrastávvalvearbbat - preseansa</strong>  - geahnohis dássi lea suivejuvvon</td></tr>
<tr><td class="small fatbottom">Persovdna</td><td class="fatbottom"><strong>viehkat</strong></td><td class="fatbottom"><strong>diehtit</strong></td><td class="fatbottom"><strong>goarrut</strong></td></tr>
<tr><td class="small">mun</td><td class="lightshadow"><em class="lg_mat">viegan</em></td><td class="lightshadow"><em class="lg_mat">dieđán</em></td><td class="lightshadow"><em class="lg_mat">goarun</em></td></tr>
<tr><td class="small">don</td><td class="lightshadow"><em class="lg_mat">viegat</em></td><td class="lightshadow"><em class="lg_mat">dieđát</em></td><td class="lightshadow"><em class="lg_mat">goarut</em></td></tr>
<tr><td class="small">son</td><td><em class="lg_mat">viehká</em></td><td><em class="lg_mat">diehtá</em></td><td><em class="lg_mat">goarru</em></td></tr>
<tr><td class="small fattop">moai</td><td class="fattop"><em class="lg_mat">vihke</em></td><td class="fattop"><em class="lg_mat">dihte</em></td><td class="fattop"><em class="lg_mat">gorro</em></td></tr>
<tr><td class="small">doai</td><td><em class="lg_mat">viehkabeahtti</em></td><td><em class="lg_mat">diehtibeahtti</em></td><td><em class="lg_mat">goarrubeahtti</em></td></tr>
<tr><td class="small">soai</td><td><em class="lg_mat">viehkaba</em></td><td><em class="lg_mat">diehtiba</em></td><td><em class="lg_mat">goarruba</em></td></tr>
<tr><td class="small fattop">mii</td><td class="fattop"><em class="lg_mat">viehkat</em></td><td class="fattop"><em class="lg_mat">diehtit</em></td><td class="fattop"><em class="lg_mat">goarrut</em></td></tr>
<tr><td class="small">dii</td><td><em class="lg_mat">viehkabehtet</em></td><td><em class="lg_mat">diehtibehtet</em></td><td><em class="lg_mat">goarrubehtet</em></td></tr>
<tr><td class="small">sii</td><td><em class="lg_mat">vihket</em></td><td><em class="lg_mat">dihtet</em></td><td><em class="lg_mat">gorrot</em></td></tr>
</table> 

<p></p>
<p>Bárahisstávvalvearbbaid maŋimuš távttas leat okta dahje golbma stávvala. Ii leat dássemolsašupmi:</p>
<table>
<tr><td colspan="3"><strong>Bárahisstávvalvearbbat - preseansa</strong></td></tr>
<tr><td class="small fatbottom">Persovdna</td><td class="fatbottom"><strong>muitalit</strong></td><td class="fatbottom"><strong>leat</strong></td></tr>
<tr><td class="small">mun</td><td><em class="lg_mat">muitalan</em></td><td><em class="lg_mat">lean</em></td></tr>
<tr><td class="small">don</td><td><em class="lg_mat">muitalat</em></td><td><em class="lg_mat">leat</em></td></tr>
<tr><td class="small">son</td><td><em class="lg_mat">muitala</em></td><td><em class="lg_mat">lea</em></td></tr>
<tr><td class="small fattop">moai</td><td class="fattop"><em class="lg_mat">muitaletne</em></td><td class="fattop"><em class="lg_mat">letne</em></td></tr>
<tr><td class="small">doai</td><td><em class="lg_mat">muitaleahppi</em></td><td><em class="lg_mat">leahppi</em></td></tr>
<tr><td class="small">soai</td><td><em class="lg_mat">muitaleaba</em></td><td><em class="lg_mat">leaba</em></td></tr>
<tr><td class="small fattop">mii</td><td class="fattop"><em class="lg_mat">muitalit, muitalat</em></td><td class="fattop"><em class="lg_mat">leat</em></td></tr>
<tr><td class="small">dii</td><td><em class="lg_mat">muitalehpet</em></td><td><em class="lg_mat">lehpet</em></td></tr>
<tr><td class="small">sii</td><td><em class="lg_mat">muitalit</em></td><td><em class="lg_mat">leat</em></td></tr>
</table> 

<p></p>
<p>Kontrakšuvdnavearbbain leat guokte stávvala, ja geažus lea '-át', '-et' dahje '-ot'. Ii leat dássemolsašupmi. Fuobmá ahte muhtun sojahemiin lasihuvvo konsonánta '-j-' ja dalle sojahuvvo vearba bárahisstávvalvearban:</p>
<table>
<tr><td colspan="4"><strong>Kontrakšuvdnavearbbat - preseansa</strong></td></tr>
<tr><td class="small fatbottom">Persovdna</td><td class="fatbottom"><strong>čohkkát</strong></td><td class="fatbottom"><strong>fárret</strong></td><td class="fatbottom"><strong>diŋgot</strong></td></tr>
<tr><td class="small">mun</td><td><em class="lg_mat">čohkkán</em></td><td><em class="lg_mat">fárren</em></td><td><em class="lg_mat">diŋgon</em></td></tr>
<tr><td class="small">don</td><td><em class="lg_mat">čohkkát</em></td><td><em class="lg_mat">fárret</em></td><td><em class="lg_mat">diŋgot</em></td></tr>
<tr><td class="small">son</td><td><em class="lg_mat">čohkká</em></td><td><em class="lg_mat">fárre</em></td><td><em class="lg_mat">diŋgo</em></td></tr>
<tr><td class="small fattop">moai</td><td class="fattop"><em class="lg_mat">čohkkájetne</em></td><td class="fattop"><em class="lg_mat">fárrejetne</em></td><td class="fattop"><em class="lg_mat">diŋgojetne</em></td></tr>
<tr><td class="small">doai</td><td><em class="lg_mat">čohkkábeahtti</em></td><td><em class="lg_mat">fárrebeahtti</em></td><td><em class="lg_mat">diŋgobeahtti</em></td></tr>
<tr><td class="small">soai</td><td><em class="lg_mat">čohkkába</em></td><td><em class="lg_mat">fárreba</em></td><td><em class="lg_mat">diŋgoba</em></td></tr>
<tr><td class="small fattop">mii</td><td class="fattop"><em class="lg_mat">čohkkát</em></td><td class="fattop"><em class="lg_mat">fárret</em></td><td class="fattop"><em class="lg_mat">diŋgot</em></td></tr>
<tr><td class="small">dii</td><td><em class="lg_mat">čohkkábehtet</em></td><td><em class="lg_mat">fárrebehtet</em></td><td><em class="lg_mat">diŋgobehtet</em></td></tr>
<tr><td class="small">sii</td><td><em class="lg_mat">čohkkájit</em></td><td><em class="lg_mat">fárrejit</em></td><td><em class="lg_mat">diŋgojit</em></td></tr>
</table> 



</section>
<section>
<title>Preterihtta (vássán áigi)</title>
<p></p>
<p>Bárrastávvalvearbbain leat guokte stávvala maŋimuš távttas, ja geažus lea '-at', '-it' dahje '-ut'. Dain lea dássemolsašupmi:</p>
<table>
<tr><td colspan="4"><strong>Bárrastávvalvearbbat - preterihtta</strong>  - geahnohis dássi lea suivejuvvon</td></tr>
<tr><td class="small fatbottom">Persovdna</td><td class="fatbottom"><strong>viehkat</strong></td><td class="fatbottom"><strong>diehtit</strong></td><td class="fatbottom"><strong>goarrut</strong></td></tr>
<tr><td class="small">mun</td><td><em class="lg_mat">vihken</em></td><td><em class="lg_mat">dihten</em></td><td><em class="lg_mat">gorron</em></td></tr>
<tr><td class="small">don</td><td><em class="lg_mat">vihket</em></td><td><em class="lg_mat">dihtet</em></td><td><em class="lg_mat">gorrot</em></td></tr>
<tr><td class="small">son</td><td class="lightshadow"><em class="lg_mat">viegai</em></td><td class="lightshadow"><em class="lg_mat">diđii</em></td><td class="lightshadow"><em class="lg_mat">goarui</em></td></tr>
<tr><td class="small fattop">moai</td><td class="lightshadow fattop"><em class="lg_mat">viegaime</em></td><td class="lightshadow fattop"><em class="lg_mat">diđiime</em></td><td class="lightshadow fattop"><em class="lg_mat">goaruime</em></td></tr>
<tr><td class="small">doai</td><td class="lightshadow"><em class="lg_mat">viegaide</em></td><td class="lightshadow"><em class="lg_mat">diđiide</em></td><td class="lightshadow"><em class="lg_mat">goaruide</em></td></tr>
<tr><td class="small">soai</td><td class="lightshadow"><em class="lg_mat">viegaiga</em></td><td class="lightshadow"><em class="lg_mat">diđiiga</em></td><td class="lightshadow"><em class="lg_mat">goaruiga</em></td></tr>
<tr><td class="small fattop">mii</td><td class="lightshadow fattop"><em class="lg_mat">viegaimet</em></td><td class="lightshadow fattop"><em class="lg_mat">diđiimet</em></td><td class="lightshadow fattop"><em class="lg_mat">goaruimet</em></td></tr>
<tr><td class="small">dii</td><td class="lightshadow"><em class="lg_mat">viegaidet</em></td><td class="lightshadow"><em class="lg_mat">diđiidet</em></td><td class="lightshadow"><em class="lg_mat">goaruidet</em></td></tr>
<tr><td class="small">sii</td><td><em class="lg_mat">vihke</em></td><td><em class="lg_mat">dihte</em></td><td><em class="lg_mat">gorro</em></td></tr>
</table> 

<p></p>
<p>Bárahisstávvalvearbbaid maŋimuš távttas leat okta dahje golbma stávvala. Ii leat dássemolsašupmi:</p>
<table>
<tr><td colspan="3"><strong>Bárahisstávvalvearbbat - preterihtta</strong></td></tr>
<tr><td class="small fatbottom">Persovdna</td><td class="fatbottom"><strong>muitalit</strong></td><td class="fatbottom"><strong>leat</strong></td></tr>
<tr><td class="small">mun</td><td><em class="lg_mat">muitalin</em></td><td><em class="lg_mat">ledjen</em></td></tr>
<tr><td class="small">don</td><td><em class="lg_mat">muitalit</em></td><td><em class="lg_mat">ledjet</em></td></tr>
<tr><td class="small">son</td><td><em class="lg_mat">muitalii</em></td><td><em class="lg_mat">lei, leai</em></td></tr>
<tr><td class="small fattop">moai</td><td class="fattop"><em class="lg_mat">muitaleimme</em></td><td class="fattop"><em class="lg_mat">leimme</em></td></tr>
<tr><td class="small">doai</td><td><em class="lg_mat">muitaleidde</em></td><td><em class="lg_mat">leidde</em></td></tr>
<tr><td class="small">soai</td><td><em class="lg_mat">muitaleigga</em></td><td><em class="lg_mat">leigga</em></td></tr>
<tr><td class="small fattop">mii</td><td class="fattop"><em class="lg_mat">muitaleimmet</em></td><td class="fattop"><em class="lg_mat">leimmet</em></td></tr>
<tr><td class="small">dii</td><td><em class="lg_mat">muitaleiddet</em></td><td><em class="lg_mat">leiddet</em></td></tr>
<tr><td class="small">sii</td><td><em class="lg_mat">muitaledje</em></td><td><em class="lg_mat">ledje</em></td></tr>
</table> 


<p></p>
<p>Kontrakšuvdnavearbbain leat guokte stávvala, ja geažus lea '-át', '-et' dahje '-ot'. Ii leat dássemolsašupmi. Fuobmá ahte muhtun sojahemiin lasihuvvo konsonánta '-j-' ja dalle sojahuvvo vearba bárahisstávvalvearban:</p>
<table>
<tr><td colspan="4"><strong>Kontrakšuvdnavearbbat - preterihtta</strong></td></tr>
<tr><td class="small fatbottom">Persovdna</td><td class="fatbottom"><strong>čohkkát</strong></td><td class="fatbottom"><strong>fárret</strong></td><td class="fatbottom"><strong>diŋgot</strong></td></tr>
<tr><td class="small">mun</td><td><em class="lg_mat">čohkkájin</em></td><td><em class="lg_mat">fárrejin</em></td><td><em class="lg_mat">diŋgojin</em></td></tr>
<tr><td class="small">don</td><td><em class="lg_mat">čohkkájit</em></td><td><em class="lg_mat">fárrejit</em></td><td><em class="lg_mat">diŋgojit</em></td></tr>
<tr><td class="small">son</td><td><em class="lg_mat">čohkkái</em></td><td><em class="lg_mat">fárrii</em></td><td><em class="lg_mat">diŋgui</em></td></tr>
<tr><td class="small fattop">moai</td><td class="fattop"><em class="lg_mat">čohkkáime</em></td><td class="fattop"><em class="lg_mat">fárriime</em></td><td class="fattop"><em class="lg_mat">diŋguime</em></td></tr>
<tr><td class="small">doai</td><td><em class="lg_mat">čohkkáide</em></td><td><em class="lg_mat">fárriide</em></td><td><em class="lg_mat">diŋguide</em></td></tr>
<tr><td class="small">soai</td><td><em class="lg_mat">čohkkáiga</em></td><td><em class="lg_mat">fárriiga</em></td><td><em class="lg_mat">diŋguiga</em></td></tr>
<tr><td class="small fattop">mii</td><td class="fattop"><em class="lg_mat">čohkkáimet</em></td><td class="fattop"><em class="lg_mat">fárriimet</em></td><td class="fattop"><em class="lg_mat">diŋguimet</em></td></tr>
<tr><td class="small">dii</td><td><em class="lg_mat">čohkkáidet</em></td><td><em class="lg_mat">fárriidet</em></td><td><em class="lg_mat">diŋguidet</em></td></tr>
<tr><td class="small">sii</td><td><em class="lg_mat">čohkkájedje</em></td><td><em class="lg_mat">fárrejedje</em></td><td><em class="lg_mat">diŋgojedje</em></td></tr>
</table> 

</section>

<section>
<title>Biehttaleapmi</title>
<p>Biehttaleapmái gullet sihke biehttalanvearba ja váldovearba biehttalanhámis -  <em class="lg_mat">in boađe, in boahtán</em>. Biehttalanvearba sodjá persovnna ja logu mielde, go fas váldovearba biehttalanhámis sodjá áiggi mielde.</p>

<p>Biehttalanhápmi preseanssas lea seamm go ovttaidlogu 2. persovnna imperatiiva. Bárrastávvalvearbbain lea biehttalanhámis geahnohis dássi. Nuppi stávvala vokálat molsašuddet ná: i>e ja u>o. Dát ii dagat diftoŋganjuolgama, omd.<em class="lg_mat"> oastit > in oastte, oažžut > in oaččo</em>. Kontrákta vearbbain lea preseanssa biehttalanhápmi dego ovttaidlogu 3. persovnna preseansa: <em class="lg_mat">čohkkát > in čohkká, duddjot > in duddjo</em>. Bárahisstávvalvearbbain lea preseanssa biehttalanhápmi oaniduvvon guokten stávvalin, ja konsonánta lea sáni loahpas: <em class="lg_mat">gávppašit > in gávppaš, boradit > in borat</em>. </p>

<p> Preterihtas lea váldovearbba biehttalanhápmi seammálágan go perfeavtta partisihppa.  Dat mearkkaša ahte buot máttatiippain lea geažus -n. Bárrastávvalvearbbain lea preterihta biehttaalanhámis gievrras dássi, ja vokálat molsašuddet ná: i>á, u>o. Dát molsašuddan ii dagat diftoŋganjuolgama: <em class="lg_mat"> oađđit > in oađđán, čierrut > in čirron</em>. Kontrákta vearbbain lea preterihta biehttalanhápmi seamma go ovttaidlogu 1. persovnna preseansa: <em class="lg_mat"> čohkkát > in čohkkán, duddjot > in duddjon</em>. Bárahisstávvalvearbbain lea geažus -an: <em class="lg_mat"> gávppašit > in gávppašan, boradit > in boradan</em>. Preterihtas lea  'leat'-vearbba biehttalanhápmi 'lean': <em class="lg_mat">Mun in 'lean' doppe</em>. </p>

<table>
<tr><td colspan="6"><strong>BIEHTTALEAPMI: preseansa ja preterihtta</strong></td></tr>
<tr><td class="small fatbottom">Pers.</td><td class="fatbottom"><strong>bieht.v.</strong></td><td colspan="2" class="fatbottom"><strong>preseansa</strong></td><td colspan="2" class="fatbottom"><strong>preterihtta</strong></td></tr>
<tr><td class="small">mun</td><td><em class="lg_mat">in</em></td><td><em class="lg_mat">in boađe</em></td><td><em class="lg_mat">in muital</em></td><td><em class="lg_mat">in boahtán</em></td><td><em class="lg_mat">in muitalan</em></td></tr>
<tr><td class="small">don</td><td><em class="lg_mat">it</em></td><td><em class="lg_mat">it boađe</em></td><td><em class="lg_mat">it muital</em></td><td><em class="lg_mat">it boahtán</em></td><td><em class="lg_mat">it muitalan</em></td></tr>
<tr><td class="small">son</td><td><em class="lg_mat">ii</em></td><td><em class="lg_mat">ii boađe</em></td><td><em class="lg_mat">ii muital</em></td><td><em class="lg_mat">ii boahtán</em></td><td><em class="lg_mat">ii muitalan</em></td></tr>
<tr><td class="small fattop">moai</td><td class="fattop"><em class="lg_mat">ean</em></td><td class="fattop"><em class="lg_mat">ean boađe</em></td><td class="fattop"><em class="lg_mat">ean muital</em></td><td class="fattop"><em class="lg_mat">ean boahtán</em></td><td class="fattop"><em class="lg_mat">ean muitalan</em></td></tr>
<tr><td class="small">doai</td><td><em class="lg_mat">eahppi</em></td><td><em class="lg_mat">eahppi boađe</em></td><td><em class="lg_mat">eahppi muital</em></td><td><em class="lg_mat">eahppi boahtán</em></td><td><em class="lg_mat">eahppi muitalan</em></td></tr>
<tr><td class="small">soai</td><td><em class="lg_mat">eaba</em></td><td><em class="lg_mat">eaba boađe</em></td><td><em class="lg_mat">eaba muital</em></td><td><em class="lg_mat">eaba boahtán</em></td><td><em class="lg_mat">eaba muitalan</em></td></tr>
<tr><td class="small fattop">mii</td><td class="fattop"><em class="lg_mat">eat</em></td><td class="fattop"><em class="lg_mat">eat boađe</em></td><td class="fattop"><em class="lg_mat">eat muital</em></td><td class="fattop"><em class="lg_mat">eat boahtán</em></td><td class="fattop"><em class="lg_mat">eat muitalan</em></td></tr>
<tr><td class="small">dii</td><td><em class="lg_mat">ehpet</em></td><td><em class="lg_mat">ehpet boađe</em></td><td><em class="lg_mat">ehpet muital</em></td><td><em class="lg_mat">ehpet boahtán</em></td><td><em class="lg_mat">ehpet muitalan</em></td></tr>
<tr><td class="small">sii</td><td><em class="lg_mat">eai</em></td><td><em class="lg_mat">eai boađe</em></td><td><em class="lg_mat">eai muital</em></td><td><em class="lg_mat">eai boahtán</em></td><td><em class="lg_mat">eai muitalan</em></td></tr>
</table> 



</section>

<section>
<title>Konditionála</title>
<p>Konditionála lea vearbba eaktovuohki, mii maid geavahuvvo go háliida leat várrogas dahje olmmošlaš: </p>
<ul>
<li><em class="lg_mat"> Ii ábut vaikko politiijat 'boađášedje'.</em> </li>
<li><em class="lg_mat">'Mávssášin', jus 'gáibidivččet'. </em> </li> 
<li><em class="lg_mat">'Livččen' ovdal boahtán, muhto ii lean dilli. </em> </li>
<li><em class="lg_mat">Mun 'háliidivččen' hupmat duinna. </em></li>
<li><em class="lg_mat">'Dajašin' ahte don diekko dahket boastut.</em></li>
</ul>
<p></p>
 <p>Bárrastávvalverbii lasihuvvo '-š-' + preterihttageažus: </p>

<table>
<tr><td colspan="4"><strong>Bárrastávvalvearbbat - konditionála</strong></td></tr>
<tr><td class="small fatbottom">Persovdna</td><td class="fatbottom"><strong>viehkat</strong></td><td class="fatbottom"><strong>diehtit</strong></td><td class="fatbottom"><strong>goarrut</strong></td></tr>
<tr><td class="small">mun</td><td><em class="lg_mat">viegašin</em></td><td><em class="lg_mat">dieđášin</em></td><td><em class="lg_mat">gorošin</em></td></tr>
<tr><td class="small">don</td><td><em class="lg_mat">viegašit</em></td><td><em class="lg_mat">dieđášit</em></td><td><em class="lg_mat">gorošit</em></td></tr>
<tr><td class="small">son</td><td><em class="lg_mat">viegašii</em></td><td><em class="lg_mat">dieđášii</em></td><td><em class="lg_mat">gorošii</em></td></tr>
<tr><td class="small fattop">moai</td><td class="fattop"><em class="lg_mat">viegašeimme</em></td><td class="fattop"><em class="lg_mat">dieđášeimme</em></td><td class="fattop"><em class="lg_mat">gorošeimme</em></td></tr>
<tr><td class="small">doai</td><td><em class="lg_mat">viegašeidde</em></td><td><em class="lg_mat">dieđášeidde</em></td><td><em class="lg_mat">gorošeidde</em></td></tr>
<tr><td class="small">soai</td><td><em class="lg_mat">viegašeigga</em></td><td><em class="lg_mat">dieđášeigga</em></td><td><em class="lg_mat">gorošeigga</em></td></tr>
<tr><td class="small fattop">mii</td><td class="fattop"><em class="lg_mat">viegašeimmet</em></td><td class="fattop"><em class="lg_mat">dieđášeimmet</em></td><td class="fattop"><em class="lg_mat">gorošeimmet</em></td></tr>
<tr><td class="small">dii</td><td><em class="lg_mat">viegašeiddet</em></td><td><em class="lg_mat">dieđášeiddet</em></td><td><em class="lg_mat">gorošeiddet</em></td></tr>
<tr><td class="small">sii</td><td><em class="lg_mat">viegašedje</em></td><td><em class="lg_mat">dieđášedje</em></td><td><em class="lg_mat">gorošedje</em></td></tr>
</table> 

<p></p>
<p>Bárahisstávvalverbii lasihuvvo '-ivčč-' + preterihttageažus: </p>
<table>
<tr><td colspan="3"><strong>Bárahisstávvalvearbbat - konditionála</strong></td></tr>
<tr><td class="small fatbottom">Persovdna</td><td class="fatbottom"><strong>muitalit</strong></td><td class="fatbottom"><strong>leat</strong></td></tr>
<tr><td class="small">mun</td><td><em class="lg_mat">muitalivččen</em></td><td><em class="lg_mat">livččen</em></td></tr>
<tr><td class="small">don</td><td><em class="lg_mat">muitalivččet</em></td><td><em class="lg_mat">livččet</em></td></tr>
<tr><td class="small">son</td><td><em class="lg_mat">muitalivččii</em></td><td><em class="lg_mat">livččii</em></td></tr>
<tr><td class="small fattop">moai</td><td class="fattop"><em class="lg_mat">muitalivččiime</em></td><td class="fattop"><em class="lg_mat">livččiime</em></td></tr>
<tr><td class="small">doai</td><td><em class="lg_mat">muitalivččiide</em></td><td><em class="lg_mat">livččiide</em></td></tr>
<tr><td class="small">soai</td><td><em class="lg_mat">muitalivččiiga</em></td><td><em class="lg_mat">livččiiga</em></td></tr>
<tr><td class="small fattop">mii</td><td class="fattop"><em class="lg_mat">muitalivččiimet</em></td><td class="fattop"><em class="lg_mat">livččiimet</em></td></tr>
<tr><td class="small">dii</td><td><em class="lg_mat">muitalivččiidet</em></td><td><em class="lg_mat">livččiidet</em></td></tr>
<tr><td class="small">sii</td><td><em class="lg_mat">muitalivčče</em></td><td><em class="lg_mat">livčče</em></td></tr>
</table> 

<p></p>
<p>Kontrakšuvdnaverbii lasihuvvo '-š-' + preterihttageažus:</p>
<table>
<tr><td colspan="4"><strong>Kontrakšuvdnavearbbat - konditionála</strong></td></tr>
<tr><td class="small fatbottom">Persovdna</td><td class="fatbottom"><strong>čohkkát</strong></td><td class="fatbottom"><strong>fárret</strong></td><td class="fatbottom"><strong>diŋgot</strong></td></tr>
<tr><td class="small">mun</td><td><em class="lg_mat">čohkkášin</em></td><td><em class="lg_mat">fárrešin</em></td><td><em class="lg_mat">diŋgošin</em></td></tr>
<tr><td class="small">don</td><td><em class="lg_mat">čohkkášit</em></td><td><em class="lg_mat">fárrešit</em></td><td><em class="lg_mat">diŋgošit</em></td></tr>
<tr><td class="small">son</td><td><em class="lg_mat">čohkkášii</em></td><td><em class="lg_mat">fárrešii</em></td><td><em class="lg_mat">diŋgošii</em></td></tr>
<tr><td class="small fattop">moai</td><td class="fattop"><em class="lg_mat">čohkkášeimme</em></td><td class="fattop"><em class="lg_mat">fárrešeimme</em></td><td class="fattop"><em class="lg_mat">diŋgošeimme</em></td></tr>
<tr><td class="small">doai</td><td><em class="lg_mat">čohkkášeidde</em></td><td><em class="lg_mat">fárrešeidde</em></td><td><em class="lg_mat">diŋgošeidde</em></td></tr>
<tr><td class="small">soai</td><td><em class="lg_mat">čohkkášeigga</em></td><td><em class="lg_mat">fárrešeigga</em></td><td><em class="lg_mat">diŋgošeigga</em></td></tr>
<tr><td class="small fattop">mii</td><td class="fattop"><em class="lg_mat">čohkkášeimmet</em></td><td class="fattop"><em class="lg_mat">fárrešeimmet</em></td><td class="fattop"><em class="lg_mat">diŋgošeimmet</em></td></tr>
<tr><td class="small">dii</td><td><em class="lg_mat">čohkkášeiddet</em></td><td><em class="lg_mat">fárrešeiddet</em></td><td><em class="lg_mat">diŋgošeiddet</em></td></tr>
<tr><td class="small">sii</td><td><em class="lg_mat">čohkkášedje</em></td><td><em class="lg_mat">fárrešedje</em></td><td><em class="lg_mat">diŋgošedje</em></td></tr>
</table> 

</section>

<section>
<title>Potentiála</title>
<p>Vearbba veadjinvuohki mii muitala ahte juoga lea vejolaš, muhto ii leat sihkkar:</p>
<ul>
<li><em class="lg_mat">'Boražit' go mánát guoli?</em> </li>
<li><em class="lg_mat">In dieđe 'bođeža' go juovlastállu.</em> </li>
<li><em class="lg_mat">'Bođeš' go oahpaheaddji odne?</em></li>
<li><em class="lg_mat">Don oaččut dan čuohte ruvdnui, go juo 'válddežat'.</em></li>
</ul>
<p></p>
<p>Bárrastávvalverbii lasihuvvo '-ž-' ja de sojahuvvo vearba seammáládje go bárahisstávvalvearba preseanssas:</p>

<table>
<tr><td colspan="4"><strong>Bárrastávvalvearbbat - potentiála</strong></td></tr>
<tr><td class="small fatbottom">Persovdna</td><td class="fatbottom"><strong>viehkat</strong></td><td class="fatbottom"><strong>diehtit</strong></td><td class="fatbottom"><strong>goarrut</strong></td></tr>
<tr><td class="small">mun</td><td><em class="lg_mat">viegažan</em></td><td><em class="lg_mat">diđežan</em></td><td><em class="lg_mat">gorožan</em></td></tr>
<tr><td class="small">don</td><td><em class="lg_mat">viegažat</em></td><td><em class="lg_mat">diđežat</em></td><td><em class="lg_mat">gorožat</em></td></tr>
<tr><td class="small">son</td><td><em class="lg_mat">viegaža, viegaš</em></td><td><em class="lg_mat">diđeža, diđeš</em></td><td><em class="lg_mat">goroža, goroš</em></td></tr>
<tr><td class="small fattop">moai</td><td class="fattop"><em class="lg_mat">viegažetne</em></td><td class="fattop"><em class="lg_mat">diđežetne</em></td><td class="fattop"><em class="lg_mat">gorožetne</em></td></tr>
<tr><td class="small">doai</td><td><em class="lg_mat">viegažeahppi</em></td><td><em class="lg_mat">diđežeahppi</em></td><td><em class="lg_mat">gorožeahppi</em></td></tr>
<tr><td class="small">soai</td><td><em class="lg_mat">viegažeaba</em></td><td><em class="lg_mat">diđežeaba</em></td><td><em class="lg_mat">gorožeaba</em></td></tr>
<tr><td class="small fattop">mii</td><td class="fattop"><em class="lg_mat">viegažit, viegažat</em></td><td class="fattop"><em class="lg_mat">diđežit, diđežat</em></td><td class="fattop"><em class="lg_mat">gorožit, gorožat</em></td></tr>
<tr><td class="small">dii</td><td><em class="lg_mat">viegažehpet</em></td><td><em class="lg_mat">diđežehpet</em></td><td><em class="lg_mat">gorožehpet</em></td></tr>
<tr><td class="small">sii</td><td><em class="lg_mat">viegažit</em></td><td><em class="lg_mat">diđežit</em></td><td><em class="lg_mat">gorožit</em></td></tr>
</table> 

<p></p>
<p>Bárahisstávvalverbii lasihuvvo '-eažž-' ja de sojahuvvo vearba seammáládje go bárrastávvalvearba preseanssas:</p>
<table>
<tr><td colspan="3"><strong>Bárahisstávvalvearbbat - potentiála</strong> - gehčosa geahnohis dássi lea suivejuvvon</td></tr>
<tr><td class="small fatbottom">Persovdna</td><td class="fatbottom"><strong>muitalit</strong></td><td class="fatbottom"><strong>leat</strong></td></tr>
<tr><td class="small">mun</td><td  class="lightshadow"><em class="lg_mat">muitaleaččan</em></td><td  class="lightshadow"><em class="lg_mat">leaččan</em></td></tr>
<tr><td class="small">don</td><td  class="lightshadow"><em class="lg_mat">muitaleaččat</em></td><td  class="lightshadow"><em class="lg_mat">leaččat</em></td></tr>
<tr><td class="small">son</td><td><em class="lg_mat">muitaleažžá, muitaleaš, muitaleš</em></td><td><em class="lg_mat">leažžá, leaš, leš</em></td></tr>
<tr><td class="small fattop">moai</td><td class="fattop"><em class="lg_mat">muitaležže</em></td><td class="fattop"><em class="lg_mat">ležže</em></td></tr>
<tr><td class="small">doai</td><td><em class="lg_mat">muitaleažžabeahtti</em></td><td><em class="lg_mat">leažžabeahtti</em></td></tr>
<tr><td class="small">soai</td><td><em class="lg_mat">muitaleažžaba</em></td><td><em class="lg_mat">leažžaba</em></td></tr>
<tr><td class="small fattop">mii</td><td class="fattop"><em class="lg_mat">muitaleažžat</em></td><td class="fattop"><em class="lg_mat">leažžat</em></td></tr>
<tr><td class="small">dii</td><td><em class="lg_mat">muitaleažžabehtet</em></td><td><em class="lg_mat">leažžabehtet</em></td></tr>
<tr><td class="small">sii</td><td><em class="lg_mat">muitaležžet</em></td><td><em class="lg_mat">ležžet</em></td></tr>
</table> 

<p></p>
<p>Kontrakšuvdnaverbii lasihuvvo '-š-' ja de sojahuvvo vearba seammáládje go bárahisstávvalvearba preseanssas:</p>
<table>
<tr><td colspan="4"><strong>Kontrakšuvdnavearbbat - potentiála</strong></td></tr>
<tr><td class="small fatbottom">Persovdna</td><td class="fatbottom"><strong>čohkkát</strong></td><td class="fatbottom"><strong>fárret</strong></td><td class="fatbottom"><strong>diŋgot</strong></td></tr>
<tr><td class="small">mun</td><td><em class="lg_mat">čohkkážan</em></td><td><em class="lg_mat">fárrežan</em></td><td><em class="lg_mat">diŋgožan</em></td></tr>
<tr><td class="small">don</td><td><em class="lg_mat">čohkkážat</em></td><td><em class="lg_mat">fárrežat</em></td><td><em class="lg_mat">diŋgožat</em></td></tr>
<tr><td class="small">son</td><td><em class="lg_mat">čohkkáža, čohkkáš</em></td><td><em class="lg_mat">fárreža, fárreš</em></td><td><em class="lg_mat">diŋgoža, diŋgoš</em></td></tr>
<tr><td class="small fattop">moai</td><td class="fattop"><em class="lg_mat">čohkkážetne</em></td><td class="fattop"><em class="lg_mat">fárrežetne</em></td><td class="fattop"><em class="lg_mat">diŋgožetne</em></td></tr>
<tr><td class="small">doai</td><td><em class="lg_mat">čohkkážeahppi</em></td><td><em class="lg_mat">fárrežeahppi</em></td><td><em class="lg_mat">diŋgožeahppi</em></td></tr>
<tr><td class="small">soai</td><td><em class="lg_mat">čohkkážeaba</em></td><td><em class="lg_mat">fárrežeaba</em></td><td><em class="lg_mat">diŋgožeaba</em></td></tr>
<tr><td class="small fattop">mii</td><td class="fattop"><em class="lg_mat">čohkkážit, čohkkážat</em></td><td class="fattop"><em class="lg_mat">fárrežit, fárrežat</em></td><td class="fattop"><em class="lg_mat">diŋgožit, diŋgožat</em></td></tr>
<tr><td class="small">dii</td><td><em class="lg_mat">čohkkážehpet</em></td><td><em class="lg_mat">fárrežehpet</em></td><td><em class="lg_mat">diŋgožehpet</em></td></tr>
<tr><td class="small">sii</td><td><em class="lg_mat">čohkkážit</em></td><td><em class="lg_mat">fárrežit</em></td><td><em class="lg_mat">diŋgožit</em></td></tr>
</table> 


</section>

<section>
<title>Imperatiiva</title>
<p>Vearbba gohččunvuohki.</p>

<p></p>

<table>
<tr><td colspan="4"><strong>Bárrastávvalvearbbat - imperatiiva</strong> - geahnohis dássi lea suivejuvvon</td></tr>
<tr><td class="small fatbottom">Persovdna</td><td class="fatbottom"><strong>viehkat</strong></td><td class="fatbottom"><strong>diehtit</strong></td><td class="fatbottom"><strong>goarrut</strong></td></tr>
<tr><td class="small">mun</td><td><em class="lg_mat">vihkon</em></td><td><em class="lg_mat">bohton</em></td><td><em class="lg_mat">gorron</em></td></tr>
<tr><td class="small">don</td><td class="lightshadow"><em class="lg_mat">viega</em></td><td class="lightshadow"><em class="lg_mat">boađe</em></td><td class="lightshadow"><em class="lg_mat">goaro</em></td></tr>
<tr><td class="small">son</td><td><em class="lg_mat">vihkos</em></td><td><em class="lg_mat">bohtos</em></td><td><em class="lg_mat">gorros</em></td></tr>
<tr><td class="small fattop">moai</td><td class="fattop"><em class="lg_mat">viehkku</em></td><td class="fattop"><em class="lg_mat">boahttu</em></td><td class="fattop"><em class="lg_mat">goarru</em></td></tr>
<tr><td class="small">doai</td><td><em class="lg_mat">viehkki</em></td><td><em class="lg_mat">boahtti</em></td><td><em class="lg_mat">goarru</em></td></tr>
<tr><td class="small">soai</td><td><em class="lg_mat">vihkoska</em></td><td><em class="lg_mat">bohtoska</em></td><td><em class="lg_mat">gorroska</em></td></tr>
<tr><td class="small fattop">mii</td><td class="fattop"><em class="lg_mat">vihkot</em></td><td class="fattop"><em class="lg_mat">bohtot</em></td><td class="fattop"><em class="lg_mat">gorrot</em></td></tr>
<tr><td class="small">dii</td><td><em class="lg_mat">vihket</em></td><td><em class="lg_mat">bohtet</em></td><td><em class="lg_mat">gorrot</em></td></tr>
<tr><td class="small">sii</td><td><em class="lg_mat">vihkoset</em></td><td><em class="lg_mat">bohtoset</em></td><td><em class="lg_mat">gorroset</em></td></tr>
</table> 

<p></p>
<table>
<tr><td colspan="3"><strong>Bárahisstávvalvearbbat - imperatiiva</strong></td></tr>
<tr><td class="small fatbottom">Persovdna</td><td class="fatbottom"><strong>muitalit</strong></td><td class="fatbottom"><strong>leat</strong></td></tr>
<tr><td class="small">mun</td><td><em class="lg_mat">muitalehkon</em></td><td><em class="lg_mat">lehkon</em></td></tr>
<tr><td class="small">don</td><td><em class="lg_mat">muital</em></td><td><em class="lg_mat">leage</em></td></tr>
<tr><td class="small">son</td><td><em class="lg_mat">muitalehkos</em></td><td><em class="lg_mat">lehkos</em></td></tr>
<tr><td class="small fattop">moai</td><td class="fattop"><em class="lg_mat">muitaleadnu</em></td><td class="fattop"><em class="lg_mat">leadnu, leahkku</em></td></tr>
<tr><td class="small">doai</td><td><em class="lg_mat">muitaleahkki</em></td><td><em class="lg_mat">leahkki</em></td></tr>
<tr><td class="small">soai</td><td><em class="lg_mat">muitalehkoska</em></td><td><em class="lg_mat">lehkoska</em></td></tr>
<tr><td class="small fattop">mii</td><td class="fattop"><em class="lg_mat">muitalehkot, muitaleatnot</em></td><td class="fattop"><em class="lg_mat">lehkot, leatnot</em></td></tr>
<tr><td class="small">dii</td><td><em class="lg_mat">muitalehket</em></td><td><em class="lg_mat">lehket</em></td></tr>
<tr><td class="small">sii</td><td><em class="lg_mat">muitalehkoset</em></td><td><em class="lg_mat">lehkoset</em></td></tr>
</table> 

<p></p>
<table>
<tr><td colspan="4"><strong>Kontrakšuvdnavearbbat - imperatiiva</strong></td></tr>
<tr><td class="small fatbottom">Persovdna</td><td class="fatbottom"><strong>čohkkát</strong></td><td class="fatbottom"><strong>fárret</strong></td><td class="fatbottom"><strong>diŋgot</strong></td></tr>
<tr><td class="small">mun</td><td><em class="lg_mat">čohkkájehkon</em></td><td><em class="lg_mat">fárrejehkon</em></td><td><em class="lg_mat">diŋgojehkon</em></td></tr>
<tr><td class="small">don</td><td><em class="lg_mat">čohkká</em></td><td><em class="lg_mat">fárre</em></td><td><em class="lg_mat">diŋgo</em></td></tr>
<tr><td class="small">son</td><td><em class="lg_mat">čohkkájehkos</em></td><td><em class="lg_mat">fárrejehkos</em></td><td><em class="lg_mat">diŋgojehkos</em></td></tr>
<tr><td class="small fattop">moai</td><td class="fattop"><em class="lg_mat">čohkkájeadnu, čohkkájeahkku</em></td><td class="fattop"><em class="lg_mat">fárrejeadnu, fárrejeahkku</em></td><td class="fattop"><em class="lg_mat">diŋgojeadnu, diŋgojeahkku</em></td></tr>
<tr><td class="small">doai</td><td><em class="lg_mat">čohkkájeahkki</em></td><td><em class="lg_mat">fárrejeahkki</em></td><td><em class="lg_mat">diŋgojeahkki</em></td></tr>
<tr><td class="small">soai</td><td><em class="lg_mat">čohkkájehkoska</em></td><td><em class="lg_mat">fárrejehkoska</em></td><td><em class="lg_mat">diŋgojehkoska</em></td></tr>
<tr><td class="small fattop">mii</td><td class="fattop"><em class="lg_mat">čohkkájetnot, čohkkájehkot, čohkkájeahkkot, čohkkájeadnot</em></td><td class="fattop"><em class="lg_mat">fárrejetnot, fárrejehkot, fárrejeahkkot, fárrejeadnot</em></td><td class="fattop"><em class="lg_mat">diŋgojetnot, diŋgojehkot, diŋgojeahkkot, diŋgojeadnot</em></td></tr>
<tr><td class="small">dii</td><td><em class="lg_mat">čohkkájehket</em></td><td><em class="lg_mat">fárrejehket</em></td><td><em class="lg_mat">diŋgojehket</em></td></tr>
<tr><td class="small">sii</td><td><em class="lg_mat">čohkkájehkoset</em></td><td><em class="lg_mat">fárrejehkoset</em></td><td><em class="lg_mat">diŋgojehkoset</em></td></tr>
</table> 

</section>

<section>
<title>go-jearaldat</title>
<p>Go ráhkada jearaldagaid maidda sáhttá mieđihit dahje biehttalit, de lasiha 'go'-partihkkala vearbba maŋŋái: <em class="lg_mat"> Boađát go odne?  Boađátgo odne?</em> Dábálaččat vástida seammá vearbbain:  <em class="lg_mat">In boađe. / De boađán. </em></p>
    <p>Fuobmá ahte 'go' maid sáhttá leat <a href="konjunksjoner.html"> vuollálasti konjunkšuvdna</a>.  </p>

</section>




  </body>
</document>
