<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Sahka - ii vuos válmmaš</title>
  </header>

  <body>
    <p>Sahka lea interaktiivalaš ságastallan. Don beasat hárjehallat ságastallat dihtoriin. Ulbmil lea hárjehallat vearbasojaheami, kasusgeavaheami ja nannet sátnevuorkká. Don sáhtát vástidit jearaldagade máŋgga láhkai, muhto sojahanhárjehallama dihte de prográmma gáibida ahte "go"-jearaldagaide vástidat seammá vearbbain go lea jearaldagas, omd.</p>
    
    <p><code>Jugat go gáfe? Gal mun jugan. / In juga.</code></p>
    
    <p>Dávjá lea rabas jearaldagat. Vejolaččat lea sátnelistu (omd. borramušmenya dahje tevnnet), dahje don sáhtát vástidit maid beare, muhto fertet geavahit rivttes kasusa. Omd.</p>
    
     <p><code>Masa don liikot buoremusat? Liikon lákcagáhkkui/njálgáide/...</code></p>
  
<p>Máŋgii du vástádus mearrida čuovvovaš jearaldaga, omd.</p> 

    <p><code>Lea go dus biila? Mus lea.</code></p>
    <p><code>Makkár biila dus lea? Mus lea Toyota Jaris.</code></p>

    
    <p>Prográmma fuomášuhttá vuosttažettiin čállin-, vearbasojahan- ja kásusmeattáhusaid. Jus don máŋgii dagat seammálágan meattáhusa, de prográmma sáhttá bovdet du hárjehallanlatnjii, omd. hárjehallat illatiiva-sojahusa. Dákkár hárjehallanlanjaid gávnnat maid gurutbeal ravddas, (Sojahanhárjehusat).</p>

    <p>Muhtun ságastallamiin don hárjehalat erenoamážit dihto grammatihkalaš konstrukšuvnnaid. Eará ságastallamiin mii deattuhit dajaldagaid ja sániid. Min ulbmil lea ahte dát galgá leat lunddolaš vuohki hárjehallat sámegiela.</p>
    
        <p>Dán fálaldaga geavaheaddjit sáhttet leat máŋggaláganat, sihke agi ja suopmana dáfus. Dan dihte don beasat muhtumin válljet geainna don háliidat ságastallat. Identitehtat doibmet variábelin, omd Káre, ráves nisu Kárášjogas eret, geavaha Kárášjoga suopmana sániid ja sojahemiid (mat gullet čállingillii) ja son jearrá dus makkár bargu dus lea, makkár biila dus lea jnv. Heaikkas leat fas eará beroštumit ja eará suopman, danne go son lea bárdni ja orru Guovdageainnus.</p>

        <p>Dás vuolábealde oainnát makkár ságastallamiid mii leat ráhkadišgoahtán. Dađistaga mii áigut lasihit ságastallamiid listui. Mii váldit mielas vuostá eará evttohusaid! Ságastallamiid betaveršuvnnat galget leat válbmasat 2008 álgočavčča.</p>

    <ul>
      <li>Oahpásmuvvan (Vearbbat preseanssas, habitiiva, dajadagat..)</li>
      <li>Guossis (Vearbbat: preseanssas, sg, du ja pl...)</li>
      <li>Gávpogii (Vuođđuduvvo Romssa gávpogii. Erenoamážit: advearbbat, postposišuvnnat, vearbbat preseanssas...)</li>
      <li>Bivttasgávppis (adjektiivvaid kompareren...)</li>
      <li>Mátkkošteapmi (Illatiiva, lokatiivva, komitatiiva...)</li>
      <li>Jahki ja vahkku (Veahkkevearbbat, áigedajaldagat, mánut...)</li>


    </ul>
    <p class="last_modified" >Last changed: $Id: intro.xml,v 1.8 2008/02/13
	    lene Exp $
                </p>  </body>
</document>

