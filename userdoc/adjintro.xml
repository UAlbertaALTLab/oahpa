<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Adjektiivvat</title>
  </header>

  <body>
    <p>Ruovttoluotta <a href="grammatihkka.html">grammatihkka váldosiidui</a>.  </p>

<p>Adjektiivva muitala mo dahje makkár juoga dahje giinu lea, omd. <code>Mus lea 'rukses' biila. Son lea 'lihkolaš'.</code> </p>

<p>Adjektiivvaid sojaheapmi lea das gitta galle stávvala leat máŋggaidlogus. Gávdnojit </p>

<ul>
<li>bárrastávvaladjektiivvat, omd. <code>nuorra - nuorat</code>. </li> 
<li>bárahisstávvaladjektiivvat, omd. <code>suohtas - suohttasat,  bivnnut - bivnnuhat</code>. </li>
<li>kontrakšuvdnaadjektiivvat, omd.  <code>njálggis - njálgát, stuoris - stuorrát</code>. </li>
</ul>

<p>Fuobmá ahte diftoŋga sáhttá njuolgat ja ahte lea dássemolsašuddan.</p>

<p>Adjektiivvas lea attribuhttahápmi go lea ovddabeal substantiivva: <code>Sis lea 'fiskes' viessu</code>. Go adjektiiva lea substantiivva maŋábealde, de dat lea  predikatiivahámis : <code>Viessu lea 'fiskat'. Viesut leat 'fiskadat'.</code> </p>

<p>Adjektiivvaid sáhttá veardidit (kompareret), ja dain leat golbma veardidanhámi: <code>unni - unnit - unnimus</code>. </p>
 
<p>Adjektiivva sáhttá geavahit substantiivan ja dat sojahuvvo dalle buot kásusiid mielde. Kásus čájeha makkár doaibma adjektiivvas lea cealkagis. Davvisámegielas leat 7 kásusa. Sojahanminsttar lea seammá go substantiivvain. </p>

<ul>
<li>Nominatiiva lea vuođđohápmi (sátnegirjehápmi), omd. <code>Nieida lea 'nuorra'.</code></li>
<li>Akkusatiiva čájeha ahte sátni lea objeakta, omd. <code>Mun oasttán 'hálbbibu'.</code> </li>
<li>Genetiiva čájeha mii dahje gii lea oamasteaddji: <code>riggá - riggáid (rikkis)</code> . Kásus geavahuvvo maid post- ja preposišuvnna oktavuođas, omd. <code>'Jallaid' gaskkas lei jierbmái</code>. </li>
<li>Illatiiva čájeha dábálaččat lihkadeami masa dahje geasa nu: <code> Mun adden eanet vahkkoruđa 'boarrásebbui'. Dát lea fálaldat 'riggáide'.</code> </li>
<li>Lokatiiva muitala ahte juoga lea báikkis dahje vuolgá báikkis eret. Kásus sáhttá maid muitalit oamasteami: <code>'Jallas' ii leat ollu jierbmi. Sii soitet oažžut veahki 'riggáin'.</code></li>
<li>Komitatiiva čájeha ahte juoga dahkko mainna dahje geainna nu: <code>Mun hupmen muhtun 'jallain'.</code> </li>
<li>Essiiva dili dahje iešvuođa birra. Kásus muitala maid ahte juoga adnojuvvo dahje gohčoduvvo manin nu. Omd.<code> Mun dovden iežan 'jallan'.</code></li>
</ul>

<p>Dás sáhtát oahppat eanet <a href="adjektiver.html">adjektiivvaid birra</a>.</p>
    <p>Ruovttoluotta <a href="grammatihkka.html">grammatihkka váldosiidui</a>.  </p>

<p class="last_modified" >Last changed: $Id: adjintro.xml,v 1.6 2009/02/27
	lene Exp $
                </p>

  </body>
</document>





 
