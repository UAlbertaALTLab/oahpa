<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Syntris (Funkšuvdnapeallu)</title>
  </header>
  <body>
<p>Syntris-spealus bargat cealkkafunkšuvnnaiguin.</p>
<section>
<title>Álggahit spealu</title>
<ol>
<li>Čále cealkkakoda – dahje</li>
<li>dušše deaddil "Go"</li>
</ol>
<p>Aktivere Java-láse njuolain, ja de deaddilat F2-boalu du boallobeavddis.</p>
</section>
<section>
<title>Cealkkakoda</title>
<p>Don sáhtát válljet cealkkačoakkáldaga dahje dihto cealkaga, omd SMEA143.
Muhto dalle it sáhte registreret du bohtosa. Cealkkačoakkáldagat leat:
SMEA, SMEB ja SMEC.</p>
</section>
<section>
<title>Speallan</title>
<p><img alt="Syntris-image" src="images/syntris1.jpg" /></p>

<p>Dihtor vállje cealkaga ja juohká dan cealkkalahtuide. De almmis gahččá kássa mas leat njeallje funkšuvnna. Don sáhtát sirdit kássa dahje bordit funkšuvnnaid kassa siste nu ahte vuolimus funkšuvdna heive cealkkalahtu man ala dat gahččá. Don sirddát kássa gurut- ja olgešnjuollaboaluiguin. Don borddát funkšuvnnaid bajás- ja vulosnjuollaboaluiguin.</p>
</section>

<section>
<title>Leaktu ja boddu</title>
<p>Jus deaddilat gaskaboalu vuolimusas boallobeavddis, de kássa gahččá johtileappot. Jus háliidat doallat bottu, de bissehat spealu go deaddilat p-boalu. Go deaddilat seammá boalu vel oktii, de speallu joatká.</p>
</section>

<section>
<title>Čuoggát</title>
<p>Juohke háve go kássa gahččá rivttes cealkkalahtu ala, de don oaččut 10 čuoggá ja cealkkalahttu ránoda. Juohke háve kássa gahččá boastto sadjái, de massát 5 čuoggá ja dihtor vállje ođđa cealkaga. Muhto boares cealkka báhcá ođđa cealkaga vuollái. Jus máhtát válljet rivttes funkšuvnna cealkkalahtuide mat leat dan alde, de beasat geahččalit oažžut daid maid eret.</p>

<p>Go 10 cealkaga leat bordojuvvon badjelaga, de speallu nohká. Don
sáhtát maid bissehit spealu jus válljet "Stop Game" dahje "Quit Game"-menyas.</p>
</section>

<section>
<title>Bohtosat</title>
<p>Jus du boađus lea beaivvi 10 buoremusa searvvis dahje obanassiige 100
buoremusa searvvis, de beasat registreret namat ja riikka gos don leat
eret.</p>
</section>

<section>
<title>Cealkkalahtut</title>
<p>Mii geavahit čuovvovaš cealkkalahtuid:</p>
<table>
<tr><td><strong>Oanádus</strong></td><td><strong>Cealkkalahttu</strong></td><td><strong>Ovdamearkkat</strong></td></tr>
<tr><td><strong>S</strong></td><td>Subjeakta</td><td><em>Min nieiddat </em> leat čeahpit. Bahádahkki <em> son </em> lea! De dáhpáhuvai, <em>ahte rievvár bođii.</em></td></tr>
<tr><td><strong>P</strong></td><td>Verbála (predikáhtor)</td><td>Min nieiddat<em> leat </em> čeahpit.<em> Ale mana!</em> Don <em>galggat</em> jaska <em>veallát</em>.</td></tr>
<tr><td><strong>Od</strong></td><td>Objeakta</td><td>Bija<em>  buori dola</em>.<em> Maid</em>  Máret áigu oastit? Dieđát go <em>goas mis lea čoahkkin?</em></td></tr>
<tr><td><strong>A</strong></td><td>Advearbiála</td><td>Lávvui gullá<em>  maid </em> uvssot. Doai leahppi<em>  áŋgirit </em> lohkan sámegiela<em>  olles dálvvi</em>. Nieida lei<em>  skuvllas</em>. <em>Jus dieđášin</em>, de dajašin.</td></tr>
<tr><td><strong>HAB</strong></td><td>Habitiiva</td><td><em>Mus </em> leat ustibat.<em> Min bussás </em> leat alit čalmmit.</td></tr>
<tr><td><strong>fC</strong></td><td>Predikatiiva</td><td>Min bussás leat<em>  alit čalmmit</em>. Gáttis ledje<em> olbmot</em>.</td></tr>
<tr><td><strong>Cs</strong></td><td>Subjeaktapredikatiiva</td><td>Min nieiddat leat<em>  čeahpit</em>. </td></tr>
<tr><td><strong>Co</strong></td><td>Objeaktapredikatiiva</td><td>Son oaččui dan<em>  luoikkasin</em>. Gáhkuid son ráhkada<em>  hui buriid</em>.</td></tr>
<tr><td><strong>Cp</strong></td><td>Predikatiivapredikatiiva</td><td>Mus leat gieđat<em>  nu galbmasat</em>.</td></tr>
<tr><td><strong>CO</strong></td><td>Koordináhtor</td><td><em> Muhto </em> Parkera gal deavččastetne.</td></tr>
<tr><td><strong>SUB</strong></td><td>Subordináhtor</td><td><em>Jus</em> dieđášin,<em>  de  </em>dajašin. Son lea viššaleabbo<em>  go </em> mun.</td></tr>
<tr><td><strong>PART</strong></td><td>Partihkkal</td><td>Boađát<em>  go </em> odne?</td></tr>
<tr><td><strong>VOC</strong></td><td>Vokatiiva</td><td><em>Gilette,  </em> boađe donge!</td></tr>
</table>

<p>Mii geavahit čuovvovaš bálddalasti lahtuid:</p>

<table>
<tr><td><strong>Oanádus</strong></td><td><strong>Bálddalasti lahttu</strong></td><td><strong>Ovdamearkkat</strong></td></tr>
<tr><td><strong>CO</strong></td><td>Koordináhtor</td><td>Sii ráhkadedje muohtaádjáid<em>  ja</em> muohtaeŋgeliid.</td></tr>
<tr><td><strong>CJT</strong></td><td>Konjuŋkta </td><td>Sii ráhkadedje<em>  muohtaádjáid</em> ja<em>  muohtaeŋgeliid</em>.</td></tr>
</table>

<p>Jus háliidat oahppat eanet cealkkačoavdima birra: 
<a href="cealkkalahtut.html">Cealkkalahtuid funkšuvnnat</a></p>

<p>Dahje don sáhtát hárjehallat: 
<a href="cealkkacoavdinmuorra.html">Cealkkamuorra</a></p>

</section>


<section>
<title>Syntris-liŋka</title>
<p><a href="http://beta.visl.sdu.dk/visl/sme/edutainment/games/syntris.php">Syntris VISL</a></p>
</section>
<p class="last_modified" >Last changed: $Id: intro.xml,v 1.8 2005/06/21
	12:13:53 boerre Exp $
                </p></body>
</document>
