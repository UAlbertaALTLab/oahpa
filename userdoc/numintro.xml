<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Lohkosánit</title>
  </header>

  <body>
  
<p>Lohkosánit leat sánit mat muitalit galli dávvirii dahje áššái dajaldat čujuha. Vuođđologut leat sánit nugo <em class="lg_mat">okta, guokte, golbma</em>. Ortnetlogut nugo <em class="lg_mat">vuosttaš, nubbi, goalmmát</em>, gullet adjektiivvaide, ja čoahkkelogut, nugo <em class="lg_mat">guovttis, golmmas, njealjis</em> (guokte olbmo, golbma olbmo, njeallje olbmo), gullet substantiivvaide.</p>

<p>Lohkosátni sáhttá geavahuvvot cealkkalahttun, ovdamearkka dihte predikatiivan ja objeaktan:</p>
<ul><li><em class="lg_mat">Mun bohten 'goalmmádin'.</em></li>
<li><em class="lg_mat">Mun válddán 'goalmmáda'.</em></li></ul>

<p> Go cealkkalahttun lea dušše lohkosátni, de dat sojahuvvo juohke kásusis.</p> <p>Vuođđologut ja ortnetlogut sáhttet maid leat attribuhttan substantiivii. Ortnetlogut eai sojahuvvo dalle, muhto vuođđologut čuvvot dihto kongruensanjuolggadusaid: </p>
<ul><li><em class="lg_mat">Mun válddán 'goalmmát' vuoru.</em> </li><li> <em class="lg_mat">Mun vuorddán 'goalmmát' beaivái.</em> </li><li> <em class="lg_mat">Mun válddán 'golbma' vuoru.</em> </li><li> <em class="lg_mat">Mun attán liđiid 'golmma' olbmui.</em> </li></ul>

<p>Fuobmá ahte substantiiva lea ovttaidlogus, vaikko lea máŋgga dávviris sáhka. Máŋggaidlohku geavahuvvo dušše máŋggaidlohkosubstantiivvaide mat leat sánit nugo 'basit', 'heajat' ja sánit mat čujuhit báraide (suohkut, buvssat jnv.), ja dalle leat sihke lohkosátni ja substantiiva máŋggaidlogus: <em class="lg_mat">Dáppe leat odne 'golmmat heajat'</em>. </p>


   <p><em>Dás sáhtát lohkat eanet</em> <a href="logut.html"><em>lohkosániid birra</em></a>.  </p>


   <p>Ruovttoluotta <a href="grammatihkka.html">grammatihkka váldosiidui</a>.  </p>

<p class="last_modified" >Last changed: $Id: numintro.xml,v 1.6 2009/08/21
	lene Exp $
                </p>

  </body>
</document>

