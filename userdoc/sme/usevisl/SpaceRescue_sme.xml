<?xml version="1.0" encoding="UTF-8"?>
<!--
<!DOCTYPE document PUBLIC "-//APACHE//DTD Documentation V2.0//EN"
"/usr/local/forrest/main/webapp/resources/schema/dtd/document-v20.dtd">
-->
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document xml:lang="sme">
  <header>
    <title>SpaceRescue (Funkšuvdnaspeallu)</title>
  </header>
  <body>
<p><a href="http://beta.visl.sdu.dk/visl/sme/edutainment/games/spacerescue.php">SpaceRescue VISL njuolggoliŋka</a></p>
<section>
<title>Álggahit spealu</title>
<ol>
<li>Čále cealkkakoda – dahje</li>
<li>dušše deaddil "Play".</li>
</ol>
<p>Aktivere Java-láse ja deaddil F2-boalu du boallobeavddis.</p>
</section>
<section>
<title>Cealkkakoda</title>
<p>SpaceRescue-spealus bargat cealkkafunkšuvnnaiguin.</p>
<p>Don sáhtát válljet cealkkačoakkáldaga dahje dihto cealkaga, omd SMEA143.
Muhto dalle it sáhte registreret iežat bohtosa. Cealkkačoakkáldagat leat:
SMEA, SMEB ja SMEC.</p>
</section>
<section>
<title>Speallan</title>
<p>Cealkka boahtá oidnosii. Bahás leahkkaguolit fáktejit sániid. Ulbmil lea beastit cealkkalahtuid ja addit daidda namaid. Spealus leat golbma lávkki.</p>
</section>
<section>
<title>1. lávki</title>
<p>Don álggát viđain soahtegirdiin maid stivret <em class="focus">njuollaboaluiguin</em>. Don bážát leahkkaguliid lasersuotnjariin go deaddilat <em class="focus">gaskaboalu</em>. Báže buot leahkkaguliid mat fáktejit sániid mat gullet ovtta cealkkalahttui. Jus bážát leahkkaguoli vuostá mii ii gula dan cealkkalahttui, de buot leahkkaguolit báhčet du guvlui ja isket bilidit du girdi. Don fertet geahččalit sirdit girdi nu ahte leahkkaguolit eai deaivva du.</p>
<p><img alt="spacerescueimage" src="images/spacerescue.png" /></p>
</section>
<section>
<title>2. lávki</title>
<p>Go leat beastán ovtta cealkkalahtu, de sáddet gádjunláivvi go deaddilat <em class="focus">R</em>. Dus leat dušše logi gádjunláivvi. Jus sáddet gádjunláivvi ilá árrat (ovdal go leat geargan olles cealkkalahtuin), de leahkkaguolit šaddet bilidit dan.</p>
</section>

<section>
<title>3. lávki</title>
<p>Go leat gádjon cealkkalahtu, de válljet rivttes funkšuvnna (subjeavtta, verbála jnv.) - listu lea olgeš ravddas spealus. Don sirddát bajásguvlui <em class="focus">A-boaluin</em>, ja vulosguvlui <em class="focus">D-boaluin</em>. Go leat markeren rivttes funkšuvnna, de deaddilat <em class="focus">S</em>.</p>
<p>Jus lea rivttes funkšuvdna, de gádjunláivi girdila cealkkalahtuin ja bidjá dan rivttes sadjái ovttas funkšuvnnain. Cealkkalahttu ruoniha.</p>
<p>Jus leat válljen boasttu funkšuvnna, de leahkkaguolit fallehit du ja bilidit ovtta du ruoná galbbain. Juohke cealkkalahtus maid leat gádjon, leat guokte rukses galbba, nubbi lea dan bajábealde, nubbi fas vuolábealde. Dát máksá ahte dus leat guokte vejolašvuođa válljet rivttes funkšuvnna. Jus guktii meattát, de gádjunláivi bieđgana. Dalle dihtor čájeha dutnje rivttes funkšuvnna ja cealkkalahttu ruvssoda. </p>
</section>

<section>
<title>Spealu boalut ja daid doaimmat</title>
<p><img alt="spacerescuemeny image" src="images/spacerescuemeny.gif" /></p>


<ul>
<li><em class="focus">njuolat</em> Dáiguin sirddát soahtegirdi.</li>
<li><em class="focus">gaskaboallu</em>("Space bar"): Dáinna bážát laseriin.</li>
<li><em class="focus">A</em> ("Ascend"): Dáinna sirddát bajás go áiggut válljet rivttes funkšuvnna.</li>
<li><em class="focus">D</em>("Descend"): Dáinna sirddát vulos go áiggut válljet rivttes funkšuvnna.</li>
<li><em class="focus">S</em>("Send"): Dáinna sáddet rivttes funkšuvnna gádjunláivái.</li>
<li><em class="focus">R</em>("Rescue"): Dáinna sáddet gádjunláivvi.</li>
</ul>

</section>


<section>
<title>Čuoggát</title>
<p>Oaččut 10 čuoggá juohke sáni ovddas maid leat čatnan rivttes cealkkalahttui. Go olles cealkkalahttu lea biddjon oktii ja don čanat dan rivttes funkšuvdnii, de cealkkalahtu čuokkismearri duppalastojuvvo. Jus don geahččalat čatnat dasa sáni mii ii gula cealkkalahttui, de massát 5 čuoggá. Vai don duođaid beasat gillát, de leahkkaguolit vel báhčet du ala jus don dagat dan.  Sirdde soahtegirdi <em class="focus">njuolaiguin</em> amaset leahkkaguolit deaivat du.</p>
</section>

<section>
<title>Ođđa cealkka</title>
<p>Go leat geargan, de sáhtát deaddilit <em class="focus">R</em> ja oažžut ođđa cealkaga. Dalle gádjunláivi doalvu válmmaš cealkaga gomuvuhtii, ja buktá dutnje ođđa.</p>
</section>

<section>
<title>Menylinnjá</title>
<p><em class="focus">Game</em>-menyas sáhtát bissehit spealu jus válljet "Stop Game". Don sáhtát maid geahččat spealu bohtosiid jus válljet "Highscore". Dán funkšuvnna lea vejolaš válljet dušše ovdal go álggát speallat, ja maŋŋil.</p>
<p><em class="focus">Settings</em>-menyas sáhtát jáddadit jiena, dahje bidjat ala jus válljet "Sound effects". </p>
<p><em class="focus">Help</em>-menyas "Introduction" vuolde gávnnat speallanrávvagiid. Sáhtát maid válljet "Tutorial" ja de ofelastojuvvot spealu čađa. Jus válljet "About", de oaččut diehtit spealu dahkkiid nama ja e-boasta-čujuhusa.</p>
</section>

<section>
<title>Cealkkalahtut</title>
<p>Mii geavahit čuovvovaš cealkkalahtuid:</p>
<table>
<tr><td><em class="focus">Oanádus</em></td><td><em class="focus">Cealkkalahttu</em></td><td><em class="focus">Ovdamearkkat</em></td></tr>
<tr><td><em class="focus">S</em></td><td>Subjeakta</td><td><em>Min nieiddat </em> leat čeahpit. Bahádahkki <em> son </em> lea! De dáhpáhuvai, <em>ahte rievvár bođii.</em></td></tr>
<tr><td><em class="focus">P</em></td><td>Verbála (predikáhtor)</td><td>Min nieiddat<em> leat </em> čeahpit.<em> Ale mana!</em> Don <em>galggat</em> jaska <em>veallát</em>.</td></tr>
<tr><td><em class="focus">Od</em></td><td>Objeakta</td><td>Bija<em>  buori dola</em>.<em> Maid</em>  Máret áigu oastit? Dieđát go <em>goas mis lea čoahkkin?</em></td></tr>
<tr><td><em class="focus">A</em></td><td>Advearbiála</td><td>Lávvui gullá<em>  maid </em> uvssot. Doai leahppi<em>  áŋgirit </em> lohkan sámegiela<em>  olles dálvvi</em>. Nieida lei<em>  skuvllas</em>. <em>Jus dieđášin</em>, de dajašin.</td></tr>
<tr><td><em class="focus">HAB</em></td><td>Habitiiva</td><td><em>Mus </em> leat ustibat.<em> Min bussás </em> leat alit čalmmit.</td></tr>
<tr><td><em class="focus">fC</em></td><td>Predikatiiva</td><td>Min bussás leat<em>  alit čalmmit</em>. Gáttis ledje<em> olbmot</em>.</td></tr>
<tr><td><em class="focus">Cs</em></td><td>Subjeaktapredikatiiva</td><td>Min nieiddat leat<em>  čeahpit</em>. </td></tr>
<tr><td><em class="focus">Co</em></td><td>Objeaktapredikatiiva</td><td>Son oaččui dan<em>  luoikkasin</em>. Gáhkuid son ráhkada<em>  hui buriid</em>.</td></tr>
<tr><td><em class="focus">Cp</em></td><td>Predikatiivapredikatiiva</td><td>Mus leat gieđat<em>  nu galbmasat</em>.</td></tr>
<tr><td><em class="focus">CO</em></td><td>Koordináhtor</td><td><em> Muhto </em> Parkera gal deavččastetne.</td></tr>
<tr><td><em class="focus">SUB</em></td><td>Subordináhtor</td><td><em>Jus</em> dieđášin,<em>  de  </em>dajašin. Son lea viššaleabbo<em>  go </em> mun.</td></tr>
<tr><td><em class="focus">PART</em></td><td>Partihkkal</td><td>Boađát<em>  go </em> odne?</td></tr>
<tr><td><em class="focus">VOC</em></td><td>Vokatiiva</td><td><em>Gilette,  </em> boađe donge!</td></tr>
</table>

<p>Mii geavahit čuovvovaš bálddalasti lahtuid:</p>

<table>
<tr><td><em class="focus">Oanádus</em></td><td><em class="focus">Bálddalasti lahttu</em></td><td><em class="focus">Ovdamearkkat</em></td></tr>
<tr><td><em class="focus">CO</em></td><td>Koordináhtor</td><td>Sii ráhkadedje muohtaádjáid<em>  ja</em> muohtaeŋgeliid.</td></tr>
<tr><td><em class="focus">CJT</em></td><td>Konjuŋkta </td><td>Sii ráhkadedje<em>  muohtaádjáid</em> ja<em>  muohtaeŋgeliid</em>.</td></tr>
</table>
</section>

<section>
<title>Veahkkeneavvut ja SpaceRescue-liŋka:</title>

<p>Jus háliidat oahppat eambbo cealkkačoavdima birra:
<a href="cealkkalahtut.html">Cealkkalahtuid funkšuvnnat</a></p>

<p>Dahje sáhtát hárjehallat cealkkamuorain:
<a href="cealkkamuorraravvagat.html">Cealkkamuorra</a></p>
<p><a href="http://beta.visl.sdu.dk/visl/sme/edutainment/games/spacerescue.php">SpaceRescue VISL - liŋka</a></p>

</section>


<p class="last_modified" >Last changed: $Id: SpaceRescue_sme.xml 20008 2008-09-01 12:59:10Z biret $
                </p>
</body>
</document>
