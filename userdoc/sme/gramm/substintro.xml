<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"https://forrest.apache.org/dtd/document-v20.dtd">
<document xml:lang="sme">
  <header>
    <title>Substantiiva</title>
  </header>

  <body>
  <p class="langs"><em>Sámegillii</em> | <a href="substintro.nob.html">På norsk</a> | <a href="substintro.eng.html">In English</a> </p>
<p>lea nammasátni - olbmuid, elliid, dávviriid, proseassaid ja abstrákta dilálašvuođaid namma, omd: <em class="lg_mat">nieida, Káre, beavdi, boradeapmi, viehkan, dávda,  Norga</em>. Substantiivvain leat kásushámit ja eanaš substantiivvain leat sihke ovttaidlogu ja máŋggaidlogu hámit.</p>

<p>Mii sojahit substantiivvaid kásusiid mielde. Kásus lea sojahanhápmi mii čájeha makkár doaibma substantiivvas lea cealkagis. Davvisámegielas leat 7 kásusa:</p>
<ul>
<li>Nominatiiva lea vuođđohápmi, muhto kásus lea maiddái máŋggalogus (mii? mat? gii? geat?): <em class="lg_mat">'Gussa' lea olgun. 'Gusat' leat olgun.</em> </li>
<li>Akkusatiiva čájeha ahte sátni lea objeakta (man? maid? gean? geaid?): <em class="lg_mat">Mun oasttán 'gusa'. 'Gusaid' mun oainnán.</em> </li>
<li>Genetiiva čájeha mii/gii lea oamasteaddji, ja geavahuvvo maiddái post- ja preposišuvnna
oktavuođas (gean? geaid? man?): <em class="lg_mat">'gusa' juolgi, 'viesu' šiljus, 'viesuid' ovddabealde</em> </li>
<li>Illatiiva dábálaččat čájeha lihkadeami masa nu (gosa? masa? geasa?): <em class="lg_mat">Mun attán biepmu 'gussii' ja 'sávzzaide'.</em> </li>
<li>Lokatiiva dábálaččat muitala ahte juoga lea báikkis/áđas dahje vuolgá báikkis/áđas eret (gos? mas? geas? geain?): <em class="lg_mat">'Gusas' oaččut mielkki. 'Nieiddas' lea gussa.</em> </li>
<li>Komitatiiva dábálaččat čájeha ahte juoga lea mainna dahje geainna nu (geainna? geaiguin? mainna? maiguin?): <em class="lg_mat">Mun bohten 'biillain'. Son háleštii 'skihpáriiguin'.</em> </li>
<li>Essiiva muitala dili dahje iešvuođa birra (manin? geanin?): <em class="lg_mat">Elle bargá 'oahpaheaddjin'. Mun gohčodan beatnaga 'Čáhppen'.</em> </li>
</ul>
<p></p>

<p>Substantiivva sojaheapmi lea das gitta makkár mátta sánis lea. Mii geahččat galle stávvala leat sáni maŋimuš távttas máŋggaidlogus. Gielas leat dákkár máttajoavkkut: </p>

<ul>
<li>bárrastávvalsubstantiivvat, omd. <em class="lg_mat">gussa - gusat, vilbealli - vilbealit</em>,</li>
<li>bárahisstávvalsubstantiivvat <em class="lg_mat">rieban - riebanat, nisu - nissonat</em> ja</li>
<li>kontrakšuvdnasubstantiivvat <em class="lg_mat">boazu - bohccot, bálggis - bálgát</em>.</li>
</ul>


    <p><em class="focus">Dás sáhtát lohkat eanet</em> <a href="substantiv.html"><em class="focus">substantiivvaid birra</em></a>.  </p>

    <p>Ruovttoluotta <a href="grammatihkka.html">grammatihka váldosiidui</a>.  </p>


  </body>
</document>






