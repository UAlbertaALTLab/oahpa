<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Om pre- og postposisjoner  (påbegynt arbeid!)</title>
  </header>

  <body>

<section>
<title>Pre- og postposisjoner</title>


<p>Post- og preposisjoner er forholdsord med funksjon å lokalisere gjenstander og begivenheter i rom og tid. De er forholdsord som står til <strong>substantivfraser</strong> (f.eks. substantiv eller pronomen), og som sammen med disse danner adverbial. Postposisjoner er lokalisert etter substantivfrasen (etterstilling) og preposisjoner er lokalisert foran substantivfrasen (foranstilling). </p>

<p>Postposisjoner står etter substantivfrasen som regel med substantivfrasen i genitiv, mens preposisjoner står foran substantivfrasen som regel med substantivfrasen i objektskasus (akkusativ entall og flertall eller nominativ flertall), eller sjeldnere i nominativ entall. </p>

<p>De fleste forholdsord i sørsamisk er postposisjoner. Eksempler på slike er <code>sisnie</code> og <code>bealesne</code>, som da er lokalisert etter hovedordet som står i genitiv, f.eks. <code>voessen sisnie</code> (inne i sekken) og <code>mov bealesne</code> (ved siden av meg). </p>

<p>Post- og preposisjonene kan selv ha flere eller færre kasusformer, f.eks. illativ, inessiv og elativ form, f.eks. <code>sïjse</code> (inn i), <code>sisnie</code> (inne i) og <code>sistie</code> (ut fra). 
Eksempelsetninger:</p>
<ul>
<li><code>Bïejh guksiem voessen sïjse!</code> (Putt trekoppen i sekken.)</li>
<li><code>Prïhtjhgiebnie lea voessen sisnie.</code> (Kaffekjelen er i sekken.)</li>
<li><code>Vaeltieh tråajjoem voessen sistie!</code> (Ta genseren ut av sekken.)</li>
</ul>

<p>Noen forholdsord kan nyttes både som postposisjon og som preposisjon. Et eksempel er <code>bïjre</code> som brukt som postposisjon har hovedordet i genitiv, f.eks. <code>vearelden bïjre</code> (om været), og brukt som preposisjon med hovedordet i akkusativ, f.eks. <code>bïjre gåetiem</code> (rundt huset), med substantivfrasen i nominativ flertall <code>bïjre dah gåetieh</code> (rundt husene). Eksempelsetninger:</p>


<ul>
<li><code>Dah vearelden bïjre soptsestin.</code> (De snakket om været.)</li>
<li><code>Skoedtje barre bïjre gåetiem.</code> (Valpen er bare rundt huset.)</li>
<li><code>Bïenje bïjre dah gåetieh.</code> (Hunden er rundt husene.)</li>
</ul>
</section>

<section>
<title>Stedsbetydning, tidsbetydning og abstrakt betydning</title>
<p>Post- og preposisjoner har som oftest steds- eller tidsbetydning, men de kan også ha andre og mer abstrakte betydninger. Enkelte post- og preposisjoner kan ha både steds- eller tidsbetydning og abstrakt betydning, mens andre igjen bare har én betydning. <code>gåajkoe</code> (til) har bare stedsbetydning, f.eks. <code>tjidtjien gåajkoe</code> (til mor). <code>mænngan</code> (etter) har som regel tidsbetydning, f.eks. <code>jåvli mænngan</code> (etter jul). <code>vööste</code> har både steds- og tidsbetydning. Når ordet brukes om sted, så har det gjerne betydningen 'mot', f.eks.<code> biejjien vööste</code> (mot solen). Når ordet brukes om tid, har det gjerne betydningen 'hen imot', f.eks. <code>iehkeden vööste</code> (hen imot kvelden). <code>mietie</code> har både stedsbetydning og abstrakt betydning. Når ordet brukes om sted, så har det gjerne betydningen 'langs etter', f.eks. <code> baalkan mietie </code>(langs etter stien). I abstrakt betydning kan man oversette det med 'etter' eller 'i følge', f.eks. <code>mov mïelen mietie</code> (etter min mening). <code>gaavhtan </code>(på grunn av) har kun abstrakt betydning, f.eks.<code> dan gaavhtan </code>(på grunn av det). Eksempelsetninger:</p>


<ul>
<li><code>Maana tjidtjeben gåajkoe veedtsi.</code> (Barnet gikk til sin mor.)</li>
<li><code>Jåvli mænngan dah biejjieh guhkebh sjidtieh.</code> (Etter jul (juledagene) blir dagene lengre.)</li>
<li><code>Ij leah hijven tjelmide biejjien vööste vuartasjidh.</code> (Det er ikke bra for øynene å se mot solen.)</li>
<li><code>Iehkeden vööste bïjvelåbpoe sjïdti.</code> (Hen imot kvelden ble det mildere.)</li>
<li><code>Dïhte baalkan mietie vaadtsa.</code> (Han/ hun går langs stien.)</li>
<li><code>Mov mïelen mietie dïhte stoerre dåeriesmoere.</code> (Etter min mening er det et stort problem.)</li>
<li><code>Dan gaavhtan geerve.</code> (Av den grunn er det vanskelig.)</li>
</ul>
</section>

<section>
<title>Stedsbetydning</title>
<p>Post- og preposisjonene kan selv ha flere eller færre kasusformer. Stedsbetydning kan deles inn i tilsteds-, påsteds- og frastedsbetydning, samt betydningen 'langs en strekning'. Noen post- og preposisjoner har forskjellige former for hver betydning. Tilstedsbetydning uttrykkes med illativ, påstedsbetydning med inessiv og frastedsbetydning med elativ, mens strekning uttrykkes i akkusativ form. Et eksempel på dette er <code>bealese, bealesne, bealeste,  bealam</code> (ved siden av). Eksempelsetninger:</p>


<ul>
<li><code>Laara gierkien bealese tjihkede. </code>(Laara setter seg (til) ved siden av steinen).</li>
<li><code>Dïhte gierkien bealesne tjahkesjeminie.</code> (Han sitter ved siden av steinen).</li>
<li><code>Gierkien bealeste tjuedtjele.</code> (Han står opp (fra) ved siden av steinen.)</li>
<li><code>Dïhte johkebealam vaadtsije. </code>(Han går i vei langs etter elvebredden.)</li>
</ul>

<p>Andre postposisjoner har bare én form, som kan ha flere betydninger. Da må man se på sammenhengen i setningen for å finne ut hvilken betydning den står i. Man kan for eksempel se på verbet om det krever påfyll med tilsteds- eller påstedsbetydning. Et eksempel er baalte (ved siden av). Eksempelsetninger:</p>

<ul>
<li><code>Tjihkedh mov baalte!</code> (Tilstedsbetydning: Sett deg ved siden av meg!)</li>
<li><code>Dïhte mov baalte tjahkesjeminie. </code>(Påstedsbetydning: Han sitter ved siden av meg.)</li>
</ul>
<p>Det finnes også postposisjoner med kun én form og én betydning. Dette gjelder f.eks. <code>baaktoe</code> (om, via). Eksempel:
 <code>Manne bovren baaktoe vaadtsam.</code> (Jeg går via butikken).</p>

<p>Oversikt over noen postposisjoner med stedsbetydning i flere former:</p>




<table>
                <tr>
                    <td colspan="5"><strong>Oversikt over postposisjoner med flere former</strong></td>
                </tr>
                <tr>
                    <td><strong>Tilsteds</strong></td>
                    <td><strong>Påsteds</strong></td>
                    <td><strong>Frasteds</strong></td>
                    <td><strong>Strekning</strong></td>
                </tr>
                <tr>
                    <td>gåajkoe (til, hen til)</td>
                    <td>luvnie (hos, ved)</td>
                    <td>luvhtie (fra)</td>
                    <td></td>
                </tr>
                <tr>
                    <td>sïjse (inn i)</td>
                    <td>sisnie (inne i, i)</td>
                    <td>sistie (ut fra, ut av)</td>
                    <td></td>
                </tr>
                <tr>
                    <td>nille (opp på)</td>
                    <td>nelnie (oppe på, på)</td>
                    <td>nelhtie (ned fra)</td>
                    <td></td>
                </tr>
                <tr>
                    <td>nualan  (inn under)</td>
                    <td>nuelesne (under)</td>
                    <td>nelhtie (fra under)</td>
                    <td>nueliem (langs under) </td>
                </tr>
                <tr>
                    <td>uvte (fremfor, foran; ut i)</td>
                    <td>åvtesne (foran, i veien for)</td>
                    <td>åvteste (fra foran, ut av veien for)  </td>
                    <td>åvtem (langs foran; i veien for)</td>
                </tr>
                <tr>
                    <td>duakan (til bak)</td>
                    <td>duekesne (bak)</td>
                    <td>duekeste (fra bak)</td>
                    <td>duekiem (langs, forbi bak)</td>
                </tr>
                <tr>
                    <td>giske (inn mellom) postpos?</td>
                    <td>gaskesne (mellom; midt på)</td>
                    <td>gaskeste (fra mellom)</td>
                    <td>gaskem (langs mellom)</td>
                </tr>
                <tr>
                    <td>bealese (til ved siden av, bort til)</td>
                    <td>bealesne (ved siden av, hos)</td>
                    <td>bealeste (fra hos, fra nærheten av) </td>
                    <td>bealam (stammeform) f.eks. johkebealam (langs elven)
</td>
                </tr>
            </table> 
    <p>Oversikt over noen postposisjoner med stedsbetydning og med kun én form er: </p>
<ul>
<li><code>vööste, vuestie</code> (mot)</li>
<li><code>aatsolen </code> (over, henover)</li>
<li><code>baaktoe </code> (ved, om, via)</li>
</ul>

</section>

<section>
<title>Ord som er både post- og preposisjoner</title>


<p>De fleste forholdsord på sørsamisk er postposisjoner, men en del forholdsord nyttes både som postposisjon og som preposisjon. Brukt som postposisjon som regel med substantivfrasen i genitiv, og brukt som preposisjon som oftest med substantivfrasen i objektskasus (akkusativ entall og flertall, eller nominativ flertall). </p>

    <p>Oversikt over noen post- og preposisjoner:</p>
<ul>
<li><code>bïjre </code>(som postposisjon: om, som preposisjon: rundt)</li>
<li><code>gaskoeh  </code> (midt på, midt i)</li>
<li><code>tjïrrh  </code> (gjennom)</li>
<li><code>rastah </code> (tvers over)</li>
<li><code>dåaresth </code> (tvers over, på tvers av)</li>
<li><code>aalkesth </code> (langs etter)</li>
<li><code>mietie </code> (langs etter, etter)</li>
<li><code>baalte </code> (ved siden av, forbi)</li>
<li><code>lïhke </code> (nær, ved)</li>
<li><code>boehth </code> (rett overfor, rett imot)</li>
</ul>

<p>Oversikt over noen post- og preposisjoner som ender på '-le' i flere former:</p>


<p>I tillegg kommer avledninger av flere forholdsord med endelse '-le' i flere former av stedsbetydning, som kan nyttes både som post- og preposisjoner, f.eks. <code>mov noerhtelen</code> ((til) nordenfor meg),<code> dov åarjelisnie </code>(sønnenfor deg), jamfør oversikten nedenfor. Disse kan ha substantivfrasen i genitiv også som preposisjon, f.eks. <code>noerhtelen mov</code>. </p>

<table>
                <tr>
                    <td colspan="5"><strong>Oversikt over postposisjoner med flere former</strong></td>
                </tr>
                <tr>
                    <td><strong>Tilsteds</strong></td>
                    <td><strong>Påsteds</strong></td>
                    <td><strong>Frasteds</strong></td>
                    <td><strong>Strekning</strong></td>
                </tr>
                <tr>
                    <td>åvtelen (til foran, fremover; før (om tid) )</td>
                    <td>åvtelisnie (foran, lengre fremme)</td>
                    <td>åvtelistie (forfra, fra lengre fremme)</td>
                    <td>åvteli (før flere (om tid))</td>
                </tr>
                <tr>
                    <td>minngelen  (til bakenfor, til lengre bak, etter)</td>
                    <td>minngielisnie  (bakenfor, lengre bak, etter)</td>
                    <td>minngelistie  (bakfra, fra lengre bak, etter)</td>
                    <td>minngeli (bakenfor flere) </td>
                </tr>
                <tr>
                    <td>bijjelen (over, til ovenfor)</td>
                    <td>bijjielisnie (ovenfor, høyere oppe enn)</td>
                    <td>bijjielistie (fra ovenfor, fra høyere oppe enn)</td>
                    <td>bijjeli (ovenfor flere) </td>
                </tr>
                <tr>
                    <td>vuelelen (under, til nedenfor)</td>
                    <td>vuelielisnie (nedenfor)</td>
                    <td>vuelielistie (fra nedenfor)</td>
                    <td>vueleli (nedenfor flere)</td>
                </tr>
                <tr>
                    <td>noerhtelen (til nordafor, til nord om)</td>
                    <td>noerhtelisnie (lenger i nord)</td>
                    <td>noerhtelistie (lengre nordfra, fra nordafor, nordfra)</td>
                    <td>noerhteli (nordafor (flere steder))</td>
                </tr>
                <tr>
                    <td>åarjelen  (til sønnenfor)</td>
                    <td>åarjielisnie (sønnenfor)</td>
                    <td>åarjielistie (fra sønnenfor, lenger sør fra) </td>
                    <td>åarjeli (sønnenfor (flere steder))</td>
                </tr>
                <tr>
                    <td>sisnjelen (til innenfor, til innsiden)</td>
                    <td>sisnjielisnie (innenfor, på innsiden)</td>
                    <td>sisnjielistie (fra innenfor, fra innsiden)</td>
                    <td>sisnjeli (innenfor flere)</td>
                </tr>
                <tr>
                    <td>ålkolen (til utenfor, til utsiden)</td>
                    <td>ålkoelisnie (utenfor, på utsiden)</td>
                    <td>ålkoelistie (fra utenfor, fra utsiden)</td>
                    <td>ålkoli (utenfor flere)</td>
                </tr>
            </table> 

</section>

<section>
<title>Tidsbetydning</title>
<p>Flere post- og preposisjoner med stedsbetydning, kan også brukes om tidsforhold. De vanligste post- og preposisjoner med tidsbetydning er <code>åvtelen</code> og <code>åvteli</code> (før), <code>bijjelen</code> og<code> bijjeli </code>(over, etter), <code>vööste</code> (hen imot), <code>mænngan</code> (etter, etterpå), <code>minngelen </code>(etterpå, senere). For å nevne flere; <code>gaskoeh</code> (midt i), <code>aalkoelisnie</code> (i begynnelsen), <code>aalkoelistie</code> (fra begynnelsen). 
Noen eksempelsetninger:
</p>

<ul>
<li><code>Tsåahka lea luhkie minudth åvtelen vïjhte.  </code>(Klokka er ti minutter på (før) fem)</li>
<li><code>Jåvli åvteli fuehpie sjædta.</code> (Før jul (juledagene; genitiv flertall) blir det travelt.)</li>
<li><code>Aanta bööti mov bijjelen.  </code>(Aanta kom før meg).</li>
<li><code>Göökte biejjieh dan minngelen dah guaktah vöölkigan. </code> (To dager senere reiste de to.)</li>
<li><code>Gïjredaelvien vööste buerebe sjïdti. </code> (Mot vårvinteren ble det bedre.)</li>
<li><code>Dïhte hïeljen mænngan vualka. </code> (Han drar etter helgen.) </li>
<li><code>Mijjieh aelkebe juhtedh daan asken gaskoeh. </code> (Vi begynner å flytte midt i denne måneden.)</li>
</ul>


</section>

<section>
<title>Annen betydning</title>
<p>Noen post- og preposisjoner har annen betydning i tillegg til steds- eller tidsbetydning, f.eks. <code>bïjre </code>(omkring/ om, angående) og <code>åvteste</code> (fra foran/ i stedet for; for) og <code>mietie</code> (langs etter/ etter, ifølge). Andre har verken tids- eller stedsbetydning. Dette gjelder for eksempel <code>dïehre</code> og <code>gaavhtan</code>, som kan oversettes med “på grunn av”, “for - skyld ” og “i anledning av”. 
Noen eksempelsetninger:
</p>

<ul>
<li><code>Gærja båatsoejielemen bïjre.</code> (Boka handler om reindriftslivet.)</li>
<li><code>Dan bïjre im leah aerebi ussjedamme.</code> (På det har jeg ikke tenkt før).</li>
<li><code>Dan åvteste im daejrieh.</code> (På grunn av det vet jeg ikke.)</li>
<li><code>Gæjhtoe viehkien åvteste.</code> (Takk for hjelpen.)</li>
<li><code>Dïhte dov åvteste båata.</code> (Han kommer i stedet for deg.)</li>
<li><code>Båeries vuekien mietie tjuara buarastehtedh.</code> (I følge gammel skikk så må man håndhilse.)</li>
<li><code>Dah tjåanghkoen dïehre böötin.</code> (De kom på grunn av møtet.)</li>
<li><code>Barre lusten gaavhtan lij dïhte.</code> (Det var bare for moro skyld.)</li>
<li><code>Daan gaavhtan idtji dam sïjhth.</code> (Av denne grunn ville han ikke det.)</li>
</ul>

</section>


<p class="last_modified" >Last changed: $Id: pp.nob.xml,v 1.6 2011/03/09
	lene Exp $
                </p>

  </body>
</document>





 
