<?xml version="1.0" encoding="utf-8"?>
<!DOCTYPE document PUBLIC "-//APACHE//DTD Documentation V2.0//EN"
"http://forrest.apache.org/dtd/document-v20.dtd">
<document>
  <header>
    <title>Advearbbat</title>
  </header>

  <body>
  
  
      <p>Ruovttoluotta <a href="grammatihkka.html">minigrammatihka váldosiidui</a>.  </p>


<p>Advearbbat leat sánit mat muitalit gos, goas dahje man ládje juoga dáhpáhuvvá dahje dahkko. Eanaš advearbbaid ii sáhte sojahit, muhto muhtun advearbbain lea unna sojahanparadigma. </p>

<p><strong>Báikeadvearba</strong> muitala gos juoga dáhpáhuvvá. Báikeadvearbbas sáhttá leat unna sojahanparadigma, nu ahte ee. lea vejolaš earuhit illatiivva ja lokatiivva gaskkas. Advearbbain nugo <code>doppe dáppe dieppe</code> lea lokatiivvalaš mearkkašupmi, ja advearbbain nugo <code>dohko deike diehko</code> lea illatiivvalaš mearkkašupmi. <code>Elle lea 'dáppe'.  Elle boahtá 'deike'</code>.  </p>
<p>Almmiguovlluin ja eará dádjadansániin sáhttá maid oažžut báikeadvearbbaid. Fuobmá ahte sániin main lea 's'-geažus, lea illatiivvalaš mearkkašupmi: <code>Ánte lea 'davvin'. Ánte fárre 'davás'</code>.   <code>Ánte lea 'olgun'. Ánte manná 'olggos'</code>.  <code>Ánte lea 'vuollin'. Ánte manná 'vulos'</code>.   </p>

<p><strong>Áigeadvearba</strong> muitala goas juoga dáhpáhuvvá. Ovdamearkkat leat sánit <code>dál dalle eske ikte dolin</code>. </p>
<p>Áigeadvearba sáhttá maid leat suorggiduvvon, omd. jagiáiggiin: <code>dálvet geasset giđđat čakčat</code>.</p>

<p>Ovdamearkacealkagat:</p>

<ul>
<li><code>Mii geargat 'odne'</code>.</li>
<li><code>'Ihttin' álgá juovlaluopmu</code>.</li>
<li><code> Mun oidnen Sárá 'ikte'</code>.</li>
<li><code>Mii fitnat 'dávjá' Romssas</code>.</li>
<li><code>Áhkku lea 'hárve' buohcci</code>.</li>
<li><code>Moai náitaleimme 'diibmá'</code>.</li>
<li><code>Don leat 'álo' heajos mielas</code>.</li>
<li><code>'Muhtomin' in ipmir maid son dadjá</code>.</li>
<li><code>'Dálvet' sáhttá čuoigat, muhto 'geasset' gal ii sáhte</code>.</li>
<li><code>'Giđđat' sáhttet leat dulvvit</code>.</li>
<li><code>'Čakčat' álgá skuvla</code>.</li> 
<li><code>Moai letne 'áigá' geargan</code>.</li> 
<li><code>Mun oidnen su 'eske'</code>.</li>
<li><code>'Dolin' ledje mádjigat dáppe</code>.</li>
<li><code>Moai letne 'easka' boahtán</code>.</li> 
<li><code>Mun vuolggán 'dál'</code>.</li> 
<li><code>'Dalle' go áddjá elii, láviimet juoŋastit</code>.</li> 
<li><code>Mii leat 'guhká' vuordán</code>.</li> 
</ul>

<p>Fuomáš:go davvisámegillii galgá ovdanbuktit ahte juoga ii dáhpáhuva goassege, de ovttastahttá biehttalanvearbba ja 'goassege':</p>

<ul>
<li><code>In leat goassege meara oaidnán</code>.</li> 
<li><code>Son ii leat goassege duhtavaš</code>.</li> 
<li><code>Moai ean vuollán goassege</code>.</li> 
</ul>

<p><strong>Grádaadvearba</strong> addá lassedieđuid adjektiivva dahje adverbba birra. Grádaadvearbbat leat sánit nugo <code>hui oalle oba menddo</code>. Cealkagiin: <code>Eadni lea 'hui' váibbas</code>.   <code>Eadni lea 'oalle' váibbas</code>.  <code>Eadni lea 'oba' váibbas</code>.   <code>Eadni lea 'menddo' váibbas</code>.  </p>

<p><strong>Vuohkeadvearba</strong> muitala man ládje juoga dahkko. Ovdamearkkat leat sánit <code>ná nuo nie nu</code>. <code>Mun čálán 'ná'</code>. Sáhttá maid ráhkadit vuohkeadvearbba adjektiivvas. 'buorre'-adjektiivvas oažžu 'bures': <code>Bohtosat leat 'buorit'. Don leat bargan 'bures'</code>.  </p>

<p>Eará adjektiivvaide gávdnojit njuolggadusat das mo sáhttá ráhkadit advearbba. Bárrastávval- ja kontrakšuvdnaadjektiivva akkusatiiva-/genitiivahápmái lasihuvvo '-t' dahje '-et' . Fuobmá ahte '-et' dahká ahte diftoŋga njuolgá. <code>Dus lea 'čáppa' čála. Don čálát 'čábbát'</code>.   <code> Ánte lea 'njoahci'. Ánte bargá 'njoazit/njozet'</code>.  </p>
<p>Bárahisstávvaladjektiivii lasihuvvo '-it'. <code>Ánte lea 'jođán'. Ánte bargá 'jođánit'</code>. Jus adjektiivvas lea dássemolsašupmi, de lea advearbbas gievrras dássi. <code>Dus lea 'vuogas' čilgehus. Don čilget 'vuohkkasit'</code>.  </p> 
<p> Maid komparatiiva ja superlatiiva adjektiivvain sáhttá ráhkadit advearbbaid seammá ládje: <code>Dus lea 'čábbát' čála go mus. Don čálát 'čábbábut' go mun</code>.   <code>Ánte lea 'jođáneamos'. Ánte bargá jođánepmosit</code>.  </p>



<p class="last_modified" >Last changed: $Id: advearbbat.xml,v 1.6 2009/02/27
	lene Exp $
                </p>

  </body>
</document>





 
