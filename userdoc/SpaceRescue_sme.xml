<?xml version="1.0" encoding="UTF-8"?>
<!DOCTYPE document PUBLIC "-//APACHE//DTD Documentation V1.3//EN"
"http://forrest.apache.org/dtd/document-v13.dtd">
<document>
  <header>
    <title>SpaceRescue (Funkšuvdnapeallu)</title>
  </header>
  <body>
<p>SpaceRescue-spealus bargat cealkkafunkšuvnnaiguin.</p>
<section>
<title>Álggahit spealu</title>
<ol>
<li>Čále cealkkakoda – dahje</li>
<li>dušše deaddil <code>Play</code></li>
</ol>
<p>Ja de deaddilat F2-boalu du boallobeavddis.</p>
</section>
<section>
<title>Cealkkakoda</title>
<p>Don sáhtát válljet cealkkačoakkáldaga dahje dihto cealkaga, omd <code>SMEA143</code>.
Muhto dalle it sáhte registreret du bohtosa. Cealkkačoakkáldagat leat:
<code>SMEA, SMEB</code> ja <code>SMEC</code>.</p>
</section>
<section>
<title>Speallan</title>
<p>Cealkka boahtá oidnosii. Bahás leahkkaguolit fáktejit sániid. Ulbmil lea beastit cealkkalahtuid ja addit daidda namaid. Spealus leat golbma lávkki.</p>
</section>
<section>
<title>1. lávki</title>
<p>Don álggát viđain soahtegirdiin maid don stivret njuolggaboaluiguin. Don bážát leahkkaguliid lasersuotnjariin go deaddilat gaskaboalu. Vállje ovtta cealkkalahtu (muitte ahte cealkkalahtus sáhttet leat eanet sánit) ja báže buot leahkkaguliid mat fáktejit sániid cealkkalahtu siskkábealde. jus bážát leahkkaguoli vuostá mii ii gula dan cealkkalahttui, de buot leahkkaguolit isket báhčit du ja bilidit du girdi. Don fertet geahččalit sirdit girdi nu ahte eai deaivva du.</p>
</section>
<section>
<title>2. lávki</title>
<p>Go leat beastán ovtta cealkkalahtu, de sáddet gádjunláivvi go deaddilat R. Dus leat dušše logi gádjunláivvi. Jus sáddet gádjunláivvi ilá árrat (ovdal go leat geargan olles cealkkalahtuin), de leahkkaguuolit šaddet bilidit dan.</p>
</section>

<section>
<title>3. lávki</title>
<p>Go leat gádjon cealkkalahtu, de válljet rivttes funkšuvnna (subjeavtta, verbála jnv.) olgešbeal listtus. Don sirddát bajásguvlui A-boaluin, ja vulosguvlui D-boaluin. Go leat markeren rivttes funkšuvnna, de deaddilat S.</p> 
<p>Jus lea rivttes funkšuvnda, de gádjunláivi girdila cealkkalahguin ja bidjá dan rivttes sadjái ovttas funkšuvnnain. Cealkkalahttu ruoniha.</p>
<p>Jus lea válljen boastto funkšuvnna, de leahkkaguolit fallehit du ja bilidit ovtta du ruoná galbbain. Juohke cealkkalahtus maid don leat gádjon, leat guokte rukses galbba, nubbi lea dan bajábealde, nubbi fas vuolábealde. Dát máksá ahte dus leat guokte vejolašvuođa válljet rivttes funkšuvnna. Jus guktii meattát, de gádjunláivi bieđgana. Dalle dihtor čájeha dutnje rivttes funkšuvnna ja cealkkalahttu ruvssoda. </p>
</section>

<section>
<title>Spealu boalut ja daid doaimmat</title>
<ul>
<li><b>gaskaboallu</b><code> (Space bar)</code>: Dáinna bážát laseriin.</li>
<li><b>A</b><code> (Ascend)</code>: Dáinna sirddát bajásguvlui go áiggut válljet rivttes funkšuvnna.</li>
<li><b>D</b><code> (Descend)</code>: Dáinna sirddát vulosguvlui go áiggut válljet rivttes funkšuvnna.</li>
<li><b>S</b><code> (Send)</code>: Dáinna sáddet rivttes funkšuvnna gádjunláivái.</li>
<li><b>R</b><code> (Rescue)</code>: Dáinna sáddet gádjunláivvi.</li>
</ul>
<p>Dás gávnnat listtu das makkár funkšuvdnakodat leat:</p>

</section>


<section>
<title>Čuoggát</title>
<p>Don oaččut 10 čuoggá juohke sáni ovddas maid leat čatnan rivttes cealkkalahttui. Go olles cealkkalahttu lea biddjon oktii ja don čanat dan rivttes funkšuvdnii, de cealkkalahtu čuokkismearri duppalastojuvvo. Jus don geahččalat čatnat dasa sáni mii ii gula cealkkalahttui, de massát 5 čuoggá. Vai don duođaid beasat gillát, de leahkkaguolit vel báhčet du ala jus don dagat dan.</p>
</section>

<section>
<title>Ođđa cealkka</title>
<p>Go leat geargean, de sáhtát deaddilit R oažžut ođđa cealkaga. Dalle gádjunláivi doalvu válmmaš cealkaga gomuvuhtii, ja buktá dutnje ođđa.</p>
</section>

<section>
<title>Menylinnjá</title>
<p><b>Game</b>-menyas don sáhtát bissehit spalu jus válljet <code>Stop Game</code>. Don sáhtát maid geahččat spealu bohtosiid jus válljet <code>Highscore</code>. Dát funkšuvdna lea vejolaš válljet dušše válljet ovdal go álggát speallat, ja maŋŋil.</p>
<p><b>Settings</b>-menyas don sáhtát jáddadit jiena, dahje bidjat ala jus válljet <code>Sound effects</code>. </p>
<p><b>Help</b>-menyas <code>Introduction</code> vuolde de gávnnat speallanrávvagiid. Don sáhtát maid válljet <code>Toturial</code> go ofelastojuvvo spealu čađa. Jus válljet <code>About</code>, de oaččut diehtit nama ja e-boasta-čujuhusa daidda geat leat ráhkadan spealu.</p>
</section>

<section>
<title>Cealkkalahtut</title>
<p>Mii geavahit čuovvovaš cealkkalahtuid:</p>
<table>
<tr><td><b>Oanádus</b></td><td><b>Cealkkalahttu</b></td><td><b>Ovdamearkkat</b></td></tr>
<tr><td><b>S</b></td><td>Subjeakta</td><td><span class="red">Min nieiddat</span> leat čeahpit. Bahádahkki <span class="red">son</span> lea!</td></tr>
<tr><td><b>P</b></td><td>Verbála</td><td>Min nieiddat<span class="red"> leat</span> čeahpit.<span class="red"> Ale mana!</span></td></tr>
<tr><td><b>Od</b></td><td>Objeakta</td><td>Bija<span class="red"> buori dola</span>.<span class="red"> Maid</span> Máret áigu oastit?</td></tr>
<tr><td><b>A</b></td><td>Advearbiála</td><td>Lávvui gullá<span class="red"> maid</span> uvssot. Doai leahppi<span class="red"> áŋgirit</span> lohkan sámegiela<span class="red"> olles dálvvi</span>. Nieida lei<span class="red"> skuvllas</span>.</td></tr>
<tr><td><b>HAB</b></td><td>Habitatiiva</td><td><span class="red">Mus</span> leat ustibat.<span class="red"> Min bussás</span> leat alit čalmmit.</td></tr>
<tr><td><b>C</b></td><td>Predikatiiva</td><td>Min bussás leat<span class="red"> alit čalmmit</span>.</td></tr>
<tr><td><b>Cs</b></td><td>Subjeaktapredikatiiva</td><td>Min nieiddat leat<span class="red"> čeahpit</span>. </td></tr>
<tr><td><b>Co</b></td><td>Objeaktapredikatiiva</td><td>Son oaččui dan<span class="red">  luoikkasin</span>. Gáhkuid son ráhkada<span class="red"> hui buriid</span>.</td></tr>
<tr><td><b>CO</b></td><td>Koordináhtor</td><td><span class="red"> Muhto</span> Parkera gal deavččastetne.</td></tr>
<tr><td><b>SUB</b></td><td>Subordináhtor</td><td><span class="red">Jus</span> dieđášin,<span class="red"> de </span>dajašin. Son lea viššaleabbo<span class="red"> go</span> mun.</td></tr>
<tr><td><b>Vpcle</b></td><td>Partihkkal</td><td>Boađát<span class="red"> go</span> odne?</td></tr>
<tr><td><b>Ainterj</b></td><td>Interjekšuvdna</td><td><span class="red">Hei</span>, boađe donge!</td></tr>
<tr><td><b>VOC</b></td><td>Vokatiiva</td><td><span class="red">Gilette, </span> boađe donge!</td></tr>
</table>

<p>Mii geavahit čuovvovaš bálddalasti lahtuid:</p>

<table>
<tr><td><b>Oanádus</b></td><td><b>Bálddalasti lahttu</b></td><td><b>Ovdamearkkat</b></td></tr>
<tr><td><b>CO</b></td><td>Koordináhtor</td><td>Sii ráhkadedje muohtaádjáid<span class="red">  ja</span> muohtaeŋgeliid.</td></tr>
<tr><td><b>CJT</b></td><td>Konjuŋkta</td><td>Sii ráhkadedje<span class="red">  muohtaádjáid</span> ja<span class="red">  muohtaeŋgeliid</span>.</td></tr>
</table>
<p>Jus háliidat oahppat eanet cealkkačoavdima birra: 
<a href="cealkkacoavdinmuorra.html">Cealkkačoavdinmuorra</a></p>

</section>


<section>
<title>SpaceRescue-liŋka</title>
<p><a href="http://beta.visl.sdu.dk/visl/sme/edutainment/games/spacerescue.php"  target="_blank">SpaceRescue VISL</a></p>
</section>
</body>
</document>